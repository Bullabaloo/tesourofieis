[{"info":{"additional_info":[],"date":"2019-04-20","description":"","rank":1,"tempora":null,"title":"S\u00e1bado Santo"},"proper_latin":[{"body":"*Hora competenti tobaleis cooperiuntur *\n*altaria, sed candel\u00e6 exstinct\u00e6 manent usque *\n*ad principium Miss\u00e6. Interim excutitur *\n*ignis de lapide, et ex eo accenduntur carbones.*\n\n*Celebrans induitur amictu, alba, cingulo, *\n*stola et pluviali violacei coloris; ministri *\n*sacri amictu, alba, cingulo, diaconus *\n*stola et dalmatica, subdiaconus tunicella, *\n*eiusdem coloris.*\n\n*(Sacerdos induitur amictu, alba, cingulo, *\n*stola et pluviali violaceo, vel manet sine *\n*casula.)*\n\n*Adstantibus ministris, seu ministrantibus *\n*cum cruce, aqua benedicta et incenso, *\n*sive ante portam, sive in aditu ecclesi\u00e6, vel *\n*intus eam, ubi scilicet populus ritum sacrum *\n*melius sequi possit, celebrans benedicit *\n*novum ignem, dicens:*\nV. D\u00f3minus vob\u00edscum.    \n\rR. Et cum sp\u00edritu tuo.\nOr\u00e9mus.\nDeus, qui per F\u00edlium tuum, angul\u00e1rem sc\u00edlicet l\u00e1pidem, clarit\u00e1tis tu\u00e6 ignem fid\u00e9libus contul\u00edsti: prod\u00factum e s\u00edlice, nostris profut\u00farum \u00fasibus, novum hunc ignem sanct\u00ed \u2629 fica: et conc\u00e9de nobis, ita per h\u00e6c festa pasch\u00e1lia c\u0153l\u00e9stibus desid\u00e9riis inflamm\u00e1ri; ut ad perp\u00e9tu\u00e6 clarit\u00e1tis, puris m\u00e9ntibus, vale\u00e1mus festa pert\u00edngere. Per e\u00fandem Christum D\u00f3minum nostrum.\nR. Amen.\n\n*Deinde ignem ter aspergit, nihil dicens.*\n\n*Acolythus, seu unus ministrantium, *\n*assumens de carbonibus benedictis, ponit *\n*in thuribulo; celebrans vero ponit incensum *\n*in thuribulo, benedicens illud more *\n*solito, ignemque ter adolet incenso.*","id":"Benedictio ignis","label":"Benedictio ignis"},{"body":"*Novo igne benedicto, acolythus, seu *\n*unus ministrantium, portat cereum paschalem *\n*in medium, ante celebrantem, qui cum *\n*stilo, inter extrema foramina ad insertionem *\n*granorum incensi destinata, incidit *\n*crucem. Deinde facit super earn litteram *\n*gr\u00e6cam Alpha, subtus vero litteram Omega, *\n*et inter bracchia crucis quatuor numeros *\n*exprimentes annum currentem, interim *\n*dicens:*\nr. Christus heri et h\u00f3die, (incidit hastam erectam)\nr. Princ\u00edpium et Finis, (incidit hastam transversam)\nr. Alpha (incidit supra hastam erectam litteram &Alpha;)\nr. et Omega; (incidit subtus hastam erectam litteram &Omega;)\nr. Ips\u00edus sunt t\u00e9mpora (incidit primum numerum anni currentis in angulo sinistro superiore crucis)\nr. et s\u01fdcula; (incidit secundum numerum anni currentis in angulo dextro superiore crucis)\nr. Ipsi gloria et imperium (incidit tertium numerum anni currentis in angulo sinistro inferiore crucis)\nr. per universa \u00e6ternit\u00e1tis s\u01fdcula. Amen. (incidit quartum numerum anni currentis in angulo dextro inferiore crucis)\n\n*Incisione crucis et aliorum signorum, *\n*qu\u00e6 coloribus vel alio modo antea pr\u00e6parari *\n*possunt, peracta, diaconus, seu alius *\n*ministranttiun, pr\u00e6bet celebranti grana incensi, *\n*qu\u00e6 idem celebrans, si non sunt benedicta *\n*ter aspergit et ter adolet incenso, *\n*nihil dicens. Deinde infigit quinque grana *\n*in foramina, interim dicens:*\nr. Per sua sancta v\u00falnera\nr. glori\u00f3sa\nr. cust\u00f3diat\nr. et cons\u00e9rvet nos\nr. Christus D\u00f3minus. Amen.\n\n*Tum diaconus, seu unus ministrantium, *\n*porrigit celebranti parvam candelam, *\n*de novo igne accensam, qua cereum accendit, *\n*dicens:*\nLumen Christi glori\u00f3se resurg\u00e9ntis\nD\u00edssipet t\u00e9nebras cordis et mentis.\n*Mox, celebrans benedicit cereum accensum, dicens:*\nV. D\u00f3minus vob\u00edscum.    \n\rR. Et cum sp\u00edritu tuo.\nOr\u00e9mus.\nV\u00e9niat, qu\u01fdsumus, omn\u00edpotens Deus, super hoc inc\u00e9nsum c\u00e9reum larga tu\u00e6 bene \u2629 dicti\u00f3nis inf\u00fasio: et hunc noct\u00farnum splend\u00f3rem invis\u00edbilis regener\u00e1tor, int\u00e9nde; ut non solum sacrif\u00edcium, quod hac nocte lit\u00e1tum est, arc\u00e1na l\u00faminis tui admixti\u00f3ne ref\u00falgeat; sed in quoc\u00famque loco ex hujus sanctificati\u00f3nis myst\u00e9rio aliquid f\u00faerit deport\u00e1tum, exp\u00falsa diab\u00f3lic\u00e6 fraudis nequ\u00edtia, virtus tu\u00e6 majest\u00e1tis ass\u00edstat. Per Christum D\u00f3minum nostrum.\nR. Amen.\n\n*Interim luminaria ecclesi\u00e6 exstinguuntur.*","id":"De benedictione cerei Paschalis","label":"De benedictione cerei Paschalis"},{"body":"*Tum celebrans iterum ponit incensum *\n*in thuribulo; postea diaconus, depositis *\n*paramentis violaceis, et indutus stola *\n*et dalmatica albi coloris, accipit cereum *\n*paschalem accensum, et ordinatur processio: *\n*pr\u00e6cedit thuriferarius, sequitur subdiaconus *\n*cum cruce, diaconus cum cereo accenso, *\n*post eum statim celebrans, deinde *\n*clerus per ordinem, et populus.*\n\n*(Tum sacerdos, depositis paramentis *\n*violaceis, et indutus stola et dalmatica albi *\n*coloris, iterum ponit incensum in thuribulo; *\n*postea accipit cereum paschalem accensum, *\n*et ordinatur processio: precedit thuriferarius, *\n*sequitur crucifer, post eum statim sacerdos *\n*cum cereo accenso, deinde ceteri ministrantes, *\n*et populus.)*\n\n*Cum diaconus ingressus est ecclesiam, *\n*stans, cantat solus:*\nV. Lumen Christi.\n*cui omnes alii, prater subdiaconum et thuriferarium, *\n*genuflectentes versus cereum benedictum, *\n*respondent:*\nR. Deo gr\u00e1tias.\n*Celebrans vero de cereo benedicto propriam *\n*candelam accendit.*\n\n*Procedens ad medium ecclesi\u00e6, ibi eodem *\n*modo diaconus altius cantat*\nV. Lumen Christi.\n*cui omnes, ut supra, genuflectentes, *\n*respondent:*\nR. Deo gr\u00e1tias.\n*Et de cereo benedicto accenduntur candel\u00e6 cleri.*\n\n*Tertio procedens ante altare, in medio *\n*chori, rursum adhuc altius cantat:*\nV. Lumen Christi.\n*cui tertio omnes, ut supra, genuflectentes, respondent:*\nR. Deo gr\u00e1tias.\n*Et accenduntur candel\u00e6: populi de cereo benedicto, et luminaria ecclesi\u00e6.*\n\n*(Cum sacerdos ingressus est ecclesiam, *\n*stans, cantat solus: Lumen Christi, cui omnes *\n*alii, prater cruciferum et thuriferarium, genuflectentes *\n*versus cereum benedictum, respondent: *\n*Deo gr\u00e1tias. Tunc unus ex ministrantibus *\n*de cereo benedicto candelam pro *\n*sacerdote accendit.*\n*Procedens ad medium ecclesi\u00e6, ibi eodem *\n*modo sacerdos altius cantat: Lumen Christi, *\n*cui omnes, ut supra, genuflectentes, respondent: *\n*Deo gr\u00e1tias. Et de cereo benedicto *\n*accenduntur candel\u00e6 ministrantium.*\n*Tertio procedens ante altare, in medio *\n*chori, rursum adhuc altius cantat: Lumen *\n*Christi, cui tertio omnes, ut supra genuflectentes, *\n*respondent: Deo gr\u00e1tias. Et accenduntur *\n*candel\u00e6 populi de cereo benedicto, et *\n*luminaria ecclesi\u00e6.)*","id":"De solemni processione","label":"De solemni processione"},{"body":"*Tunc celebrans vadit ad locum suum *\n*in choro, in latere Epistol\u00e6; subdiaconus *\n*cum cruce stat in latere Evangelii, contra *\n*legile; clerus locum suum occupat in *\n*scamnis.*\n*Diaconus deponit cereum paschalem in *\n*medio chori, supra parvum sustentaculum, *\n*et, postquam celebrans posuerit incensum *\n*in thuribulo, accipiens librum, petit benedictionem, *\n*dicens:*\nIube, domne, bened\u00edcere.\n*Et celebrans subiungit:*\nD\u00f3minus sit in corde tuo, et in l\u00e1biis tuis, ut digne et compet\u00e9nter ann\u00fantiem suum pasch\u00e1le pr\u00e6c\u00f3nium: in n\u00f3mine Patris, et F\u00edlii, \u2629 et Sp\u00edritus Sancti.\n*Et diaconus respondet:*\nAmen.\n\n*(Sacerdos deponit cereum paschalem *\n*in medio chori, supra parvum sustentaculum, *\n*seque recipit ad abacum; crucifer stat in latere *\n*Evangelii, contra legile; ceteri ministrantes *\n*disponuntur hinc et inde.*\n*Sacerdos vero, postquam posuerit incensum *\n*in thuribulo, accepto libro, dicit: *\n*Iube, D\u00f3mine, bened\u00edcere. - D\u00f3minus *\n*sit in corde meo, et in l\u00e1biis meis: ut digne *\n*et compet\u00e9nter ann\u00fantiem suum pasch\u00e1le *\n*pr\u00e6c\u00f3nium. Amen.)*\n\n*Postea diaconus vadit ad legile, strato *\n*albo coopertum, et ponit super eo librum, *\n*et incensat; deinde, circumiens cereum paschalem, *\n*etiam illum thurificat.*\n*Tunc surgentibus omnibus, et stantibus, *\n*ut fit ad Evangelium, diaconus cantat pr\u00e6conium *\n*paschale, habens ante se cereum *\n*paschalem, a dextris altare, a sinistris aulam *\n*ecclesi\u00e6. Dum canitur pr\u00e6conium paschale, *\n*convenit, ut clerus et populus candelas *\n*accensas gestent.*\n\n*(Postea sacerdos vadit ad legile, strato *\n*albo coopertum, et ponit super eo librum, et *\n*incensat; deinde, circumiens cereum paschalem, *\n*etiam illum thurificat.*\n*Tunc surgentibus omnibus, et stantibus, ut *\n*fit ad Evangelium, ipse sacerdos cantat vel *\n*legit pr\u00e6conium paschale, habens ante se cereum *\n*paschalem, a dextris altare, a sinistris *\n*aulam ecclesi\u00e6. Dum canitur pr\u00e6conium paschale, *\n*convenit, ut clerus et populus candelas *\n*accensas gestent.)*\n\nExs\u00faltet iam Ang\u00e9lica turba coel\u00f3rum: exs\u00faltent div\u00edna myst\u00e9ria: et pro tanti Regis vict\u00f3ria tuba \u00ednsonet salut\u00e1ris. G\u00e1udeat et tellus tantis irradi\u00e1ta fulg\u00f3ribus: et \u00e6t\u00e9rni Regis splend\u00f3re illustr\u00e1ta, tot\u00edus orbis se s\u00e9ntiat amis\u00edsse cal\u00edginem. L\u00e6t\u00e9tur et mater Eccl\u00e9sia, tanti l\u00faminis adorn\u00e1ta fulg\u00f3ribus: et magnis popul\u00f3rum v\u00f3cibus h\u00e6c aula res\u00faltet. Quapr\u00f3pter ast\u00e1ntes vos, fratres car\u00edssimi, ad tam miram huius sancti l\u00faminis clarit\u00e1tem, una mecum, qu\u00e6so, Dei omnipot\u00e9ntis miseric\u00f3rdiam invoc\u00e1te. Ut, qui me non meis m\u00e9ritis intra Levit\u00e1rum n\u00famerum dignatus est aggreg\u00e1re: l\u00faminis sui clarit\u00e1tem inf\u00fandens, C\u00e9rei huius laudem impl\u00e9re perf\u00edciat. Per Dominum nostrum Jesum Christum, F\u00edlium suum: qui cum eo vivit et regnat in unit\u00e1te Sp\u00edritus Sancti Deus: Per omnia s\u01fdcula s\u00e6cul\u00f3rum.\nR. Amen.\nV. D\u00f3minus vob\u00edscum.\nR. Et cum Sp\u00edritu tuo.\nV. Sursum corda.\nR. Hab\u00e9mus ad D\u00f3minum.\nV. Gr\u00e1tias ag\u00e1mus D\u00f3mino Deo nostro.\nR. Dignum et iustum est.\nVere dignum et iustum est, inv\u00edsibilem Deum Patrem omnipot\u00e9ntem Fili\u00famque eius unig\u00e9nitum, Dominum nostrum Iesum Christum, toto cordis ac mentis aff\u00e9ctu et vocis minist\u00e9rio person\u00e1re. Qui pro nobis \u00e6t\u00e9rno Patri Ad\u00e6 d\u00e9bitum solvit: et v\u00e9teris pi\u00e1culi cauti\u00f3nem pio cru\u00f3re det\u00e9rsit. H\u00e6c sunt enim festa pasch\u00e1lia, in quibus verus ille Agnus occ\u00edditur, cuius s\u00e1nguine postes fidelium consecr\u00e1ntur. H\u00e6c nox est, in qua primum patres nostros, f\u00edlios Isra\u00ebl ed\u00factos de \u00c6g\u00fdpto, Mare Rubrum sicco vest\u00edgio transire fec\u00edsti. H\u00e6c \u00edgitur nox est, qu\u00e6 peccat\u00f3rum t\u00e9nebras col\u00famn\u00e6 illuminati\u00f3ne purg\u00e1vit. H\u00e6c nox est, qu\u00e6 h\u00f3die per univ\u00e9rsum mundum in Christo cred\u00e9ntes, a v\u00edtiis s\u01fdculi et cal\u00edgine peccat\u00f3rum segreg\u00e1tos, reddit gr\u00e1ti\u00e6, s\u00f3ciat sanctit\u00e1ti. H\u00e6c nox est, in qua, destr\u00factis v\u00ednculis mortis, Christus ab \u00ednferis victor asc\u00e9ndit. Nihil enim nobis nasci pr\u00f3fuit, nisi r\u00e9dimi profu\u00edsset. O mira circa nos tu\u00e6 piet\u00e1tis dign\u00e1tio! O in\u00e6stim\u00e1bilis dil\u00e9ctio carit\u00e1tis: ut servum redimeres, F\u00edlium tradid\u00edsti! O certe necess\u00e1rium Ad\u00e6 pecc\u00e1tum, quod Christi morte del\u00e9tum est! O felix culpa, qu\u00e6 talem ac tantum m\u00e9ruit hab\u00e9re Redempt\u00f3rem! O vere be\u00e1ta nox, qu\u00e6 sola m\u00e9ruit scire tempus et horam, in qua Christus ab \u00ednferis resurr\u00e9xit! H\u00e6c nox est, de qua scriptum est: Et nox sicut dies illumin\u00e1bitur: Et nox illumin\u00e1tio mea in deliciis meis. Huius \u00edgitur sanctific\u00e1tio noctis fugat sc\u00e9lera, culpas lavat: et reddit innoc\u00e9ntiam lapsis et m\u00e6stis l\u00e6t\u00edtiam. Fugat \u00f3dia, conc\u00f3rdiam parat et curvat imp\u00e9ria.\n\nIn huius \u00edgitur noctis gr\u00e1tia, s\u00fascipe, sancte Pater, inc\u00e9nsi huius sacrif\u00edcium vespert\u00ednum: quod tibi in hac C\u00e9rei oblati\u00f3ne sol\u00e9mni, per ministr\u00f3rum manus de op\u00e9ribus apum, sacros\u00e1ncta reddit Eccl\u00e9sia. Sed iam col\u00famn\u00e6 huius pr\u00e6c\u00f3nia n\u00f3vimus, quam in hon\u00f3rem Dei r\u00fatilans ignis acc\u00e9ndit. Qui licet sit div\u00edsus in partes, mutu\u00e1ti tamen l\u00faminis detrim\u00e9nta non novit. Alitur enim liqu\u00e1ntibus ceris, quas in subst\u00e1ntiam preti\u00f3s\u00e6 huius l\u00e1mpadis apis mater ed\u00faxit. O vere be\u00e1ta nox, qu\u00e6 exspoli\u00e1vit \u00c6g\u00fdptios, dit\u00e1vit Hebr\u01fdos! Nox, in qua terr\u00e9nis c\u00e6l\u00e9stia, hum\u00e1nis div\u00edna iung\u00fantur.\n\nOr\u00e1mus ergo te, D\u00f3mine: ut C\u00e9reus iste in hon\u00f3rem tui n\u00f3minis consecr\u00e1tus, ad noctis huius cal\u00edginem destru\u00e9ndam, indef\u00edciens persev\u00e9ret. Et in od\u00f3rem suavit\u00e1tis acc\u00e9ptus, sup\u00e9rnis lumin\u00e1ribus misce\u00e1tur. Flammas eius l\u00facifer matut\u00ednus inv\u00e9niat. Ille, inquam, l\u00facifer, qui nescit occ\u00e1sum. Ille, qui regr\u00e9ssus ab \u00ednferis, hum\u00e1no g\u00e9neri ser\u00e9nus ill\u00faxit. Prec\u00e1mur ergo te, D\u00f3mine: ut nos f\u00e1mulos tuos, omn\u00e9mque clerum, et devot\u00edssimum p\u00f3pulum: una cum beat\u00edssimo Papa nostro N., et Ant\u00edstite nostro N., qui\u00e9te t\u00e9mporum conc\u00e9ssa, in his pasch\u00e1libus g\u00e1udiis, ass\u00eddua protecti\u00f3ne r\u00e9gere, gubern\u00e1re et conserv\u00e1re digneris. R\u00e9spice \u00e9tiam ad eos, qui nos in potest\u00e1te regunt, et, ineff\u00e1bili piet\u00e1tis et miseric\u00f3rdi\u00e6 tu\u00e6 m\u00fanere, d\u00edrige cogitati\u00f3nes e\u00f3rum ad iust\u00edtiam et pacem, ut de terr\u00e9na operosit\u00e1te ad c\u00e6l\u00e9stem p\u00e1triam perv\u00e9niant cum omni populo tuo. Per e\u00fandem D\u00f3minum nostrum Iesum Christum, F\u00edlium tuum: Qui tecum vivit et regnat in unit\u00e1te Sp\u00edritus Sancti Deus: per \u00f3mnia s\u01fdcula s\u00e6cul\u00f3rum.\nR. Amen.","id":"De praeconio paschali","label":"De praeconio paschali"},{"body":"*Post pr\u00e6conium paschale, diaconus, *\n*depositis paramentis albis, assumit violacea, *\n*et vadit ad celebrantem.*\n\n*(Post pr\u00e6conium paschale, sacerdos *\n*deponit dalmaticam et stolam albi coloris, *\n*et, indutus iterum stola et pluviali violaceis, *\n*redit ad legile.)*\n\n*Postea leguntur lectiones, sine titulo, *\n*nec in earum fine respondetur Deo gratias. *\n*Leguntur vero a lectore, in medio chori, *\n*ante cereum benedictum, ita quidem ut *\n*lector habeat a dextris altare, a sinistris *\n*aulam ecclesi\u00e6. Celebrans et ministri, clerus *\n*et populus, sedentes auscultant.*\n\n*(Postea leguntur lectiones, sine titulo, *\n*nec in earum fine respondetur Deo gratias. *\n*Leguntur vero a sacerdote, in medio chori, *\n*ante cereum benedictum, ita quidem ut sacerdos *\n*habeat a dextris altare, a sinistris *\n*aulam ecclesi\u00e6. Ministrantes et populus sedentes *\n*auscultant.*\n*Si vero adsit clericus lector, omnia peraguntur, *\n*ut supra.)*\n\n*In fine lectionis, vel post canticum, *\n*dicuntur orationes hoc modo: omnes surgunt; *\n*celebrans dicit Or\u00e9mus, diaconus *\n*Flect\u00e1mus genua, et omnes, una cum ipso *\n*celebrante, flexis genibus, per aliquod temporis *\n*spatium in silentio orant; dicto a diacono *\n*Lev\u00e1te, omnes surgunt, et celebrans *\n*dicit orationem, in tono feriali, et iunctis *\n*manibus.*\n\n*(In fine lectionis, vel post canticum, *\n*dicuntur orationes hoc modo: omnes surgunt; *\n*sacerdos, stans ante legile, dicit: Or\u00e9mus. *\n*Flect\u00e1mus genua, et omnes, una cum ipso sacerdote, *\n*flexis genibus, per aliquod temporis *\n*spatium in silentio orant; dicto a sacerdote *\n*Lev\u00e1te, omnes surgunt, et ipse dicit orationem, *\n*in tono feriali, et iunctis manibus.)*\n\n*Leguntur vero quatuor sequentes lectiones, *\n*cum suis canticis, et orationibus.*\n\n*Lectio prima*\n*Gen. 1:1-31; 2:1-2*\nIn principio creavit Deus c\u00e6lum et terram. Terra autem erat inanis et vacua, et tenebr\u00e6 erant super faciem abyssi: et Spiritus Dei ferebatur super aquas. Dixitque Deus: Fiat lux. Et facta est lux. Et vidit Deus lucem quod esset bona: et divisit lucem a tenebris. Appellavitque lucem Diem, et tenebras Noctem: factumque est vespere et mane, dies unus. Dixit quoque Deus: Fiat firmamentum in medio aquarum: et dividat aquas ab aquis. Et fecit Deus firmamentum, divisitque aquas qu\u00e6 erant sub firmamento, ab his qu\u00e6 erant super firmentum. Et factum est ita. Vocavit Deus firmamentum C\u00e6lum: et factum est vespere et mane, dies secundus. Dixit vero Deus: Congregentur aqu\u00e6, qu\u00e6 sub c\u00e6lo sunt, in locum unum: et appareat arida. Et factum est ita. Et vocavit Deus aridam, Terram, congregationisque aquarum appellavit Maria. Et vidit Deus quod esset bonum. Et ait: Germinet terra herbam virentem, et facientem semen, et lignum pomiferum faciens fructum iuxta genus suum, cuius semen in semetipso sit super terram. Et factum est ita. Et protulit terra herbam virentem, et facientem semen iuxta genus suum, lignumque faciens fructum, et habens unumquodque sementem secundum speciem suam. Et vidit Deus quod esset bonum. Et factum est vespere et mane, dies tertius. Dixit autem Deus: Fiant luminaria in firmamento c\u00e6li, et dividant diem ac noctem, et sint in signa et tempora, et dies et annos: ut luminent terram. Et factum est ita. Fecitque Deus duo luminaria magna: luminaria maius, ut pr\u00e6esset diei, et luminarie minus, ut pr\u00e6esset nocti: et stellas. Et posuit eas in firmamento c\u00e6li, ut lucerent super terram, et pr\u00e6essent diei ac nocti, et dividerent lucem ac tenebras. Et vidit Deus quod esset bonum. Et factum est vespere et mane, dies quartus. Dixit etiam Deus: Producant aqu\u00e6 reptile anim\u00e6 viventis, et volatile super terram sub firmamento c\u00e6li. Creavitque Deus cete grandia, et omnem animam viventem atque motabilem, quam produxerant aqu\u00e6 in species suas, et omne volatile secundum genus suum. Et vidit Deus quod esset bonum. Benedixitque eis, dicens: Crescite, et multiplicamini, et replete aquas maris: avesque multiplicentur super terram. Et factum est vespere et mane, dies quintus. Dixit quoque Deus: Producat terra animam viventem in genere suo: iumenta, et reptilia, et bestias terr\u00e6 secundum species suas. Factumque est ita. Et fecit Deus quod esset bonum, et ait: Faciamus hominem ad imaginem et similitudinem nostram: et pr\u00e6sit piscibus maris, et volatilibus c\u00e6li, et bestiis, univers\u00e6que terr\u00e6, omnique reptili quod movetur in terra. Et creavit Deus hominem ad imaginem suam: ad imaginem Dei creavit illum, masculum et feminam creavit eos. Benedixitque illis Deus, et ait: Crescite et multiplicamini, et replete terram, et subiicite eam, et dominamini piscibus maris, et volatilibus c\u00e6li, et universis animantibus, qu\u00e6 moventur super terram. Dixitque Deus: Ecce dedi vobis omnem herbam afferentem semen super terram, et universa ligna qu\u00e6 habent in semetipsis sementum generis sui, ut sint vobis in escam: et cunctis animantibus terr\u00e6, omnique volucri c\u00e6li, et universis, qu\u00e6 moventur in terra, et in quibus est anima vivens, ut habeant ad vescendum. Et factum est ita. Viditque Deus cuncta qu\u00e6 fecerat: et erant valde bona. Et factum est vespere et mane, dies sextus. Igitur perfecti sunt c\u00e6li et terra, et omnis ornatus eorum. Complevitque Deus die septimo opus suum quod fecerat: et requievit die septimo ab universo opere quod patrarat.\n\nOremus.\nV. Flectamus genua.\nR. Levate.\nDeus, qui mirabiliter creasti hominem, et mirabilius redemisti: da nobis, qu\u01fdsumus, contra oblectamenta peccati, mentis ratione persistere; ut mereamur ad \u00e6terna gaudia pervenire.\nPer Dominum.\n\n\n*Lectio secunda*\n*Exod 14:24-31; 15:1*\nIn diebus illis: Factum est in vigilia matutina, et ecce respiciens Dominus super castra Aegyptiorum per columnam ignis et nubis, interfecit exercitum eorum: et subvertit rotas curruum, ferebanturque in profundum. Dixerunt ergo Aegyptii: Fugiamus Isra\u00eblem: Dominus enim pugnat pro eis contra nos. Et ait Dominus ad Moysen: Extende manum tuam super mare, ut revertantur aqu\u00e6 ad Aegyptios super currus et equites eorum. Cumque extendisset Moyses manum contra mare, reversum est primo diluculo ad priorem locum: fugientibusque Aegyptiis occurrerunt aqu\u00e6, et involvit eos Dominus in mediis fluctibus. Revers\u00e6que sunt aqu\u00e6, et operuerunt currus et equites cuncti exercitus Pharaonis, qui sequentes ingressi fuerant mare: nec unus quidem superfuit ex eis. Filii autem Isra\u00ebl perrexerunt per medium sicci maris, et aqu\u00e6 eis erant quasi pro muro a dextris et a sinistris: liberavitque Dominus in die illa Isra\u00ebl de manu Aegyptiorum. Et viderunt Aegyptios mortuos super littus maris, et manum magnam. quam exercuerat Dominus contra eos: timuitque populus Dominum, et crediderunt Domino, et Moysi servo eius. Tunc cecinit Moyses, et filii Isra\u00ebl carmen hoc Domino, et dixerunt:\n\n*Canticum*\n*Exod 15:1-2*\nCantemus Domino: gloriose enim honorificatus est: equum et ascensorum proiecit in mare: adiutor, et protector factus est mihi in salutem.\nV. Hic Deus meus, et honorificabo eum: Deus patris mei, et exaltabo eum.\nV. Dominus conterens bella: Dominus nomen est illi.\n\nOremus.\nV. Flectamus genua.\nR. Levate.\nDeus, cuius antiqua miracula etiam nostris s\u00e6culis coruscare sentimus: dum quod uni populo, a persecutione Aegyptiaca liberando, dexter\u00e6 tu\u00e6 potentia contulisti, id in salutem gentium per aquam regenerationis operaris: pr\u00e6sta; ut in Abrah\u00e6 filios, et in Isra\u00ebliticam dignitatem, totius mundi transeat plenitudo.\nPer Dominum.\n\n\n*Lectio tertia*\n*Isa 4:2-6*\nIn die illa erit germen Domini in magnificentia, et gloria, et fructus terr\u00e6 sublimis, et exultatio his, qui salvati fuerint de Isra\u00ebl. Et erit: Omnis qui relictus fuerit in Sion, et residuus in Ierusalem, sanctus vocabitur, omnis qui scriptus est in vita in Ierusalem. Si abluerit Dominus sordes filiarum Sion, et sanguinem Ierusalem laverit de medio eius, in spiritu iudicii, et spiritu ardoris. Et creabit Dominus super omnem locum montis Sion, et ubi invocatus est, nubem per diem, et fumum, et splendorem ignis flammantis in nocte: super omnem enim gloriam protectio. Et tabernaculum erit in umbraculum diei ab \u00e6stu, et in securitatem, et absconsionem a turbine, et a pluvia.\n\n*Canticum*\n*Isa 5:1-2*\nVinea facta est dilecto in cornu, in loco uberi.\nV. Et maceriam circumdedit, et circumfodit: et plantavit vineam Sorec: et \u00e6dificavit turrim in medio eius.\nV. Et torcular fodit in ea: vinea enim Domini Sabaoth, domus Isra\u00ebl est.\n\nOremus.\nV. Flectamus genua.\nR. Levate.\nDeus, qui in omnibus Ecclesi\u00e6 tu\u00e6 filiis sanctorum prophetarum voce manifestasti, in omni loco dominationis tu\u00e6, satorem te bonorum seminum, et electorum palmitum esse cultorem: tribue populis tuis, qui et vinearum apud te nomine censentur, et segetum; ut, spinarum et tribulorum squalore resecato, digna efficiantur fruge fecundi.\nPer Dominum.\n\n\n*Lectio quarta*\n*Deut 31:22-30*\nIn diebus illis: Scripsit ergo Moyses canticum et docuit filios Isra\u00ebl. Pr\u00e6cepitque Dominus Iosue filio Nun et ait: Confortare, et esto robustus: tu enim introduces filios Isra\u00ebl in terram, quam pollicitus sum, et ego ero tecum. Postquam ergo scripsit Moses verba legis huius in volumine, atque conplevit: pr\u00e6cepit Levitis, qui portabant arcam foederis Domini dicens: Tollite librum istum, et ponite eum in latere arc\u00e6 foederis Domini Dei vestri: ut sit ibi contra te in testimonium. Ego enim scio contentionem tuam, et cervicem tuam durissimam. Adhuc vivente me, et ingrediente vobiscum, semper contentiose egistis contra Dominum: quanto magis cum mortuus fuero? Congregate ad me omnes maiores natu per tribus vestras, atque doctores, et loquar audientibus eis sermones istos, et invocabo contra eos c\u00e6lum et terram. Novi enim quod post mortem meam inique agetis, et declinabitis cito de via, quam pr\u00e6cepi vobis: et occurrent vobis mala in extremo tempore, quando feceritis malum in conspectu Domini, ut irritetis eum per opera manuum vestrarum. Locutus est ergo Moyses, audiente universo coetu Isra\u00ebl, verba carminis huius, et ad finem usque conplevit:\n\n*Canticum*\n*Deut. 32:1-4*\nAttende, c\u00e6lum, et loquar: et audiat terra verba ex ore meo.\nV. Exspectetur sicut pluvia eloquium meum: et descendant sicut ros verba mea, sicut imber super gramina.\nV. Et sicut nix super f\u00e6num: quia nomen Domini invocabo.\nV. Date magnitudinem Deo nostro: Deus, vera opera eius, et omnes vi\u00e6 eius iudicia.\nV. Deus fidelis, in quo non est iniquitas: iustus et sanctus Dominus.\n\nOremus.\nV. Flectamus genua.\nR. Levate.\nDeus, celsitudo humilium et fortitudo rectorum, qui per sanctum Moysen puerum tuum, ita erudire populum tuum sacri carminis tui decantatione voluisti, ut illa legis iteratio fieret etiam nostra directio: excita in omnem iustificatarum gentium plenitudinem potentiam tuam, et da l\u00e6titiam, mitigando terrorem; ut, omnium peccatis tua remissione deletis, quod denuntiatum est in ultionem, transeat in salutem.\nPer Dominum.","id":"De lectionibus","label":"De lectionibus"},{"body":"*His expletis, a duobus cantoribus, in medio chori genuflexis, cantantur *\n*Litani\u00e6 Sanctorum (quin tamen duplicentur) usque ad invocationem *\n*Propitius esto, omnibus genuflexis et respondentibus.*\n\n*(His expletis, a duobus cantoribus, seu, his deficientibus, ab ipso *\n*sacerdote, genuflexo in infimo gradu altaris, a latere Epistol\u00e6, *\n*cantantur Litani\u00e6 Sanctorum (quin tamen duplicentur) usque ad *\n*invocationem Propitius esto, omnibus genuflexis et respondentibus.)*\nV. K\u00fdrie el\u00e9ison.\nR. K\u00fdrie el\u00e9ison.\nV. Christe el\u00e9ison.\nR. Christe el\u00e9ison.\nV. K\u00fdrie el\u00e9ison.\nR. K\u00fdrie el\u00e9ison.\nV. Pater de c\u01fdlis, Deus. R. Miser\u00e9re nobis.\nV. Fili Red\u00e9mptor mundi, Deus. R. Miser\u00e9re nobis.\nV. Sp\u00edritus Sancte, Deus. R. Miser\u00e9re nobis.\nV. Sancta Tr\u00ednitas, unus Deus. R. Miser\u00e9re nobis.\nV. Sancta Mar\u00eda. R. Ora pro nobis.\nV. Sancta Dei G\u00e9netrix. R. Ora pro nobis.\nV. Sancta Virgo v\u00edrginum. R. Ora pro nobis.\nV. Sancte M\u00edcha\u00ebl. R. Ora pro nobis.\nV. Sancte G\u00e1briel. R. Ora pro nobis.\nV. Sancte R\u00e1pha\u00ebl. R. Ora pro nobis.\nV. Omnes sancti Angeli et Arch\u00e1ngeli. R. Or\u00e1te pro nobis.\nV. Omnes sancti beat\u00f3rum Spir\u00edtuum \u00f3rdines. R. Or\u00e1te pro nobis.\n\nV. Sancte Io\u00e1nnes Bapt\u00edsta. R. Ora pro nobis.\nV. Sancte Ioseph. R. Ora pro nobis.\nV. Omnes sancte Patri\u00e1rch\u00e6 et Proph\u00e9t\u00e6. R. Or\u00e1te pro nobis.\n\nV. Sancte Petre. R. Ora pro nobis.\nV. Sancte Paule. R. Ora pro nobis.\nV. Sancte Andr\u00e9a. R. Ora pro nobis.\nV. Sancte Io\u00e1nnes. R. Ora pro nobis.\nV. Omnes sancti Ap\u00f3stoli et Evangel\u00edst\u00e6. R. Or\u00e1te pro nobis.\nV. Omnes sancti Disc\u00edpuli D\u00f3mini. R. Or\u00e1te pro nobis.\n\nV. Sancte St\u00e9phane. R. Ora pro nobis.\nV. Sancte Laur\u00e9nti. R. Ora pro nobis.\nV. Sancte Vinc\u00e9nti. R. Ora pro nobis.\nV. Omnes sancti M\u00e1rtyres. R. Or\u00e1te pro nobis.\nV. Sancte Silv\u00e9ster. R. Ora pro nobis.\nV. Sancte Greg\u00f3ri. R. Ora pro nobis.\nV. Sancte August\u00edne. R. Ora pro nobis.\nV. Omnes sancti Pont\u00edfices et Confess\u00f3res. R. Or\u00e1te pro nobis.\nV. Omnes sancti Doct\u00f3res. R. Or\u00e1te pro nobis.\n\nV. Sancte Ant\u00f3ni. R. Ora pro nobis.\nV. Sancte Bened\u00edcte. R. Ora pro nobis.\nV. Sancte Dom\u00ednice. R. Ora pro nobis.\nV. Sancte Franc\u00edsce. R. Ora pro nobis.\nV. Omnes sancti Sacerd\u00f3tes et Lev\u00edt\u00e6. R. Or\u00e1te pro nobis.\nV. Omnes sancti M\u00f3nachi et Erem\u00edt\u00e6. R. Or\u00e1te pro nobis.\n\nV. Sancta Mar\u00eda Magdal\u00e9na. R. Ora pro nobis.\nV. Sancta Agnes. R. Ora pro nobis.\nV. Sancta C\u00e6c\u00edlia. R. Ora pro nobis.\nV. Sancta Agatha. R. Ora pro nobis.\nV. Sancta Anast\u00e1sia. R. Ora pro nobis.\nV. Omnes sanct\u00e6 V\u00edrgines et V\u00eddu\u00e6. R. Or\u00e1te pro nobis.\nV. Omnes Sancti et Sanct\u00e6 Dei. R. Interc\u00e9dite pro nobis.\n*Postea, si ecclesia habet fontem baptismalem, ritus prosequitur ut *\n*infra.*","id":"De prima parte Litaniarum","label":"De prima parte Litaniarum"},{"body":"*Completa benedictione aquae baptismalis, eiusque translatione ad fontem, *\n*vel, ubi benedictio locum non habuerit, post absolutam primam partem *\n*Litaniarum, proceditur ad renovationem promissionum Baptismatis, qua *\n*perdurante convenit, ut clerus et populus candelas accensas gestent.*\n\n*Celebrans, depositis paramentis violaceis, assumit stolam et *\n*pluviale albi coloris; deinde, imposito thure, et facta incensatione *\n*cerei, stans iuxta illum, facie versus ad populum, vel ex ambone seu *\n*pulpito, incipit, ut sequitur:*\n\nHac sacratissima nocte, fratres carissimi, sancta Mater Ecclesia, recolens Domini nostri Iesu Christi mortem ei sepulturam, eum redamando vigilat; et, celebrans eiusdem gloriosam resurrectionem, l\u00e6tabunda gaudet.\n\nQuoniam vero, ut docet Apostolus, consepulti sumus cum Christo per baptismum in mortem, quomodo Christus resurrexit a mortuis, ita et nos in novitate vit\u00e6 oportet ambulare; scientes, veterem hominem nostrum simul cum Christo crucifixem esse, ut ultra non serviamus peccato. Existimemus ergo nos mortuos quidem esse peccato, viventis autem Deo in Christo Iesu Domino nostro.\n\nQuapropter, fratres carissimi, quadragesimali exercitatione absoluta, sancti baptismatis promissionis renovemus, quibus olim satan\u00e6 et operibus eius, sicut et mundo, qui inimicus est Dei, abrenuntiavimus, et Deo in sancta Ecclesia catholica fideliter servire promisimus.\n\nItaque:\nS. Abrenuntiatis Satan\u00e6?\nO. Abrenuntiamus.\nS. Et omnibus operibus eius?\nO. Abrenuntiamus.\nS. Et omnibus pompis eius?\nO. Abrenuntiamus.\nS. Creditis in Deum, Patrem omnipotentem, Creatorem coeli et terr\u00e6?\nO. Credimus.\nS. Creditis in Iesum Christum, Filium eius unicum, Dominum nostrum, natum et passum?\nO. Credimus.\nS. Creditis et in Spiritum Sanctum, sanctam Ecclesiam catholicam, Sanctorum communionem, remissionem peccatorem, carnis resurrectionem, et vitam \u00e6ternam?\nO. Credimus.\nS. Nunc autem una simul Deum precemur, sicut Dominus noster Iesus Christus orare nos docuit:\nO. Pater noster, qui es in coelis, sanctificetur nomen tuum. Adveniat regnum tuum. Fiat voluntas tua, sicut in coelo et in terra. Panem nostrum quotidianum da nobis hodie, et dimitte nobis debita nostra, sicut et nos dimittibus debitoribus nostris. Et ne nos inducas in tentationem, sed libera nos a malo.\nS. Et Deus omnipotens, Pater Domini nostri Iesu Christi, qui nos regeneravit ex aqua et Spiritu Sancto, quique nobis dedit remissionem peccatorum, ipse nos custodiat gratia sua in eodem Christo Iesu Domino nostro in vitam \u00e6ternam.\nO. Amen.\n\n*Et aspergit populum aqua benedicta, extracta, ut supra dictum est, *\n*in benedictione aqu\u00e6 baptismalis; vel, ubi benedictio aquae *\n*baptismalis locum non habet, aqua benedicta \u00abordinaria\u00bb.*\n\n*H\u00e6c allocutio et renovatio promissionum Baptismatis fieri potest, *\n*ubique locorum, lingua vernacula; versione tamen ab Ordinario loci *\n*approbata.*","id":"De renovatione promissionum baptismatis","label":"De renovatione promissionum baptismatis"},{"body":"\n*Renovatione promissionum Baptismatis peracta, cantores, seu ipse *\n*sacerdos, incipiunt alteram partem Litaniarum, inde ab invocatione *\n*Propitius esto, usque ad finem, omnibus genuflexis et respondentibus. *\n*Si in hac sacra Vigilia paschali Ordines conferantur, consueta *\n*ordinandorum prostrati et benedictio peragitur, dum haec altera pars *\n*Litaniarum decantatur.*\n\n*Celebrans vero et ministri, accedentes ad sacristiam, induuntur *\n*paramentis albi coloris pro Missa solemniter celebranda.*\n\n*(Sacerdos vero et ministrantes accedunt ad sacristiam, ubi sacerdos *\n*induitur paramentis albi coloris, ministrantes vero sumunt vestes *\n*festivas, pro Missa cantata.  Vel si, cantoribus deficientibus, ipse *\n*sacerdos Litanias Sanctorum decantare debeat, his ab solutis, ad *\n*sacristiam accedat, cum ministrantibus, ad paramenta sumenda pro Missa *\n*cant at a, ut supra dictum est.)*\n\n*Interim cereus paschalis reponitur in candelabro suo, in latere *\n*Evangelii, et altare paratur pro Missa solemni, luminaribus accensis et *\n*floribus.*\n\nV. Prop\u00edtius esto. R. Parce nobis, D\u00f3mine.\nV. Prop\u00edtius esto. R. Exaudi nos, D\u00f3mine.\nV. Ab omni malo. R. L\u00edbera nos, D\u00f3mine.\nV. Ab omni pecc\u00e1to. R. L\u00edbera nos, D\u00f3mine.\nV. A morte perp\u00e9tua. R. L\u00edbera nos, D\u00f3mine.\nV. Per myst\u00e9rium sanct\u00e6 Incarnati\u00f3nis tu\u00e6. R. L\u00edbera nos, D\u00f3mine.\nV. Per adv\u00e9ntum tuum. R. L\u00edbera nos, D\u00f3mine.\nV. Per nativit\u00e1tem tuum. R. L\u00edbera nos, D\u00f3mine.\nV. Per bapt\u00edsmum et sanctum iei\u00fanium tuum. R. L\u00edbera nos, D\u00f3mine.\nV. Per crucem et passi\u00f3nem tuam. R. L\u00edbera nos, D\u00f3mine.\nV. Per mortem et sepult\u00faram tuam. R. L\u00edbera nos, D\u00f3mine.\nV. Per sanctam resurrecti\u00f3nem tuam. R. L\u00edbera nos, D\u00f3mine.\nV. Per admir\u00e1bilem ascensi\u00f3nem tuam. R. L\u00edbera nos, D\u00f3mine.\nV. Per adv\u00e9ntum Sp\u00edritus Sancti Par\u00e1cliti. R. L\u00edbera nos, D\u00f3mine.\nV. In die iud\u00edcii. R. L\u00edbera nos, D\u00f3mine.\n\nV. Peccat\u00f3res. R. Te rog\u00e1mus, audi nos.\nV. Ut nobis parcas. R. Te rog\u00e1mus, audi nos.\nV. Ut Eccl\u00e9siam tuam sanctam r\u00e9gere et conserv\u00e1re dign\u00e9ris. R. Te rog\u00e1mus, audi nos.\nV. Ut domnum apost\u00f3licum et omnes ecclesi\u00e1sticos \u00f3rdines in sancta religi\u00f3ne conserv\u00e1re dign\u00e9ris. R. Te rog\u00e1mus, audi nos.\nV. Ut inim\u00edcos sanct\u00e6 Eccl\u00e9si\u00e6 humili\u00e1re dign\u00e9ris. R. Te rog\u00e1mus, audi nos.\nV. Ut r\u00e9gibus et princ\u00edpibus christi\u00e1nis, pacem et veram conc\u00f3rdiam don\u00e1re dign\u00e9ris. R. Te rog\u00e1mus, audi nos.\nV. Ut nosmet\u00edpsos in tuo sancto serv\u00edtio confort\u00e1re et conserv\u00e1re dign\u00e9ris. R. Te rog\u00e1mus, audi nos.\nV. Ut \u00f3mnibus benefact\u00f3ribus nostris sempit\u00e9rna bona retr\u00edbuas. R. Te rog\u00e1mus, audi nos\nV. Ut fructus terr\u00e6 dare et conserv\u00e1re dign\u00e9ris. R. Te rog\u00e1mus, audi nos.\nV. Ut \u00f3mnibus fid\u00e9libus def\u00fanctis r\u00e9quiem \u00e6t\u00e9rnam don\u00e1re dign\u00e9ris. R. Te rog\u00e1mus, audi nos.\nV. Ut nos exaud\u00edre dign\u00e9ris. R. Te rog\u00e1mus, audi nos.\n\nV. Agnus Dei, qui tollis pecc\u00e1ta mundi. R. Parce nobis, D\u00f3mine.\nV. Agnus Dei, qui tollis pecc\u00e1ta mundi. R. Exaudi nos, D\u00f3mine.\nV. Agnus Dei, qui tollis pecc\u00e1ta mundi. R. Miser\u00e9re nobis.\nV. Christe, audi nos.\nR. Christe, ex\u00e1udi nos.","id":"De altera parte Litaniarum","label":"De altera parte Litaniarum"},{"body":"*Celebratio solius Miss\u00e6 Vigili\u00e6 paschalis sine c\u00e6remoniis *\n*pr\u00e6cedentibus interdicitur.*\n\n*Sacra Communio fidelibus dari potest tantummodo inter Missarum solemnia, *\n*vel continuo ac statim ab iis expletis; exceptis iis, qui in periculo *\n*mortis sunt constituti.*\n\n*In fine Litaniarum, cantores solemniter incipiunt Kyrie, el\u00e9ison, ut in *\n*Missa moris est. Interim celebrans cum ministris, in paramentis albis, *\n*seu cum ministrantibus, accedit ad altare, et, facta ei debita *\n*reverentia, omissis psalmo Iudica me, Deus, et confessione, statim *\n*ascendens, osculatur illud in medio, et incensat more solito.*\n\n*Celebrans benedicit, dicens:*\nAb illo bene \u2629 dic\u00e1ris, in cujus honore crem\u00e1beris. Amen.","id":"De Missa solemni Vigiliae paschalis","label":"De Missa solemni Vigili\u00e6 paschalis"},{"body":"V. D\u00f3minus vob\u00edscum.    \n\rR. Et cum sp\u00edritu tuo.\nOr\u00e9mus.\nDeus, qui hanc sacrat\u00edssimum noctem gloria dom\u00ednic\u00e6 Resurrecti\u00f3nis ill\u00fastras: cons\u00e9rva in nova fam\u00edli\u00e6 tu\u00e6 prog\u00e9nie adopti\u00f3nis sp\u00edritum, quem ded\u00edsti; ut, c\u00f3rpore et mente renov\u00e1ti, puram tibi exh\u00edbeant servit\u00fatem.\nPer e\u00fandem.","id":"Oratio","label":"Oratio"},{"body":"Lectio Epistol\u00e6 beati Pauli apostoli ad Colossenses.\n*Col 3:1-4*\nFratres: si consurrex\u00edstis cum Christo, qu\u00e6 sursum sunt qu\u01fdrite, ubi Christus est in d\u00e9xtera Dei sedens: qu\u00e6 sursum sunt s\u00e1pite, non qu\u00e6 super terram. M\u00f3rtui enim estis, et vita vestra est absc\u00f3ndita cum Christo in Deo. Cum Christus appar\u00faerit, vita vestra: tunc et vos appar\u00e9bitis cum ipso in gl\u00f3ria.\nDeo gratias.\n\n\n*Finita Epistola, celebrans incipit:*\nS. Allel\u00faia.\n*Et totum decantat ter, elevando vocem gradatim: et omnes *\n*post quamlibet vicem, in eodem tono, repetunt illud idem:*\nC. Allel\u00faia.\n\nS. Allel\u00faia.\nC. Allel\u00faia.\n\nS. Allel\u00faia.\nC. Allel\u00faia.\n\n*Postea cantores prosequuntur:*\n*Ps. 117, 1*\nV. Confit\u00e9mini D\u00f3mino, qu\u00f3niam bonus: qu\u00f3niam in s\u01fdculum miseric\u00f3rdia eius.","id":"Lectio","label":"Lectio"},{"body":"*Ps. 116*\nV. Laud\u00e1te Dominum omnes gentes: et collaud\u00e1te eum, omnes p\u00f3puli.\nV. Qu\u00f3niam confirm\u00e1ta est super nos miseric\u00f3rdia eius: et v\u00e9ritas D\u00f3mini manet in \u00e6t\u00e9rnum.","id":"Tractus","label":"Graduale"},{"body":"*Ad Evangelium non portantur luminaria, sed tantum incensum: petitur benedictio, et alia fiunt de more.*\n*His finitis, si est Missa sollemnis, Diaconus deponit librum Evangeliorum super medium Altaris, et Celebrans benedicit incensum, ut supra: deinde Diaconus genuflexus ante Altare, manibus junctis, dicit:*\nMunda cor meum ac labia mea, omn\u00edpotens Deus, qui labia Isa\u00ed\u00e6 Proph\u00e9t\u00e6 c\u00e1lculo mund\u00e1sti ign\u00edto: ita me tua grata miserati\u00f3ne dign\u00e1re mund\u00e1re, ut sanctum Evang\u00e9lium tuum digne v\u00e1leam nunti\u00e1re. Per Christum, D\u00f3minum nostrum. Amen.\n*Postea accipit librum de Altari, et rursus genuflexus petit benedictionem a Sacerdote, dicens:*\nD. Jube, domne, benedicere.\n*Sacerdos respondet:*\nS. D\u00f3minus sit in corde tuo et in l\u00e1biis tuis: ut digne et cpmpet\u00e9nter ann\u00fanties Evang\u00e9lium suum: In n\u00f3mine Patris, et F\u00edlii, \u2629 et Sp\u00edritus Sancti. Amen.\n*Et, accepta benedictione, osculatur manum Celebrantis: et cum aliis Ministris, incenso et luminaribus accedens ad locum Evangelii, stans junctis manibus, dicit:*\nV. D\u00f3minus vob\u00edscum.\nR. Et cum sp\u00edritu tuo.\n*Et pronuntians: Sequ\u00e9ntia sancti Evang\u00e9lii sec\u00fandum N., sive In\u00edtium, pollice dexter\u00e6 manus signat librum in principio Evangelii, quod est lecturus, deinde seipsum in fronte, ore et pectore: et dum Ministri respondent Gl\u00f3ria tibi, D\u00f3mine, incensat ter librum, postea prosequitur Evangelium junctis manibus. Quo finito, Subdiaconus defert librum Sacerdoti, qui osculatur Evangelium, dicens:*\nSequ\u00e9ntia \u2629 sancti Evang\u00e9lii sec\u00fandum Matth\u01fdum.\nR. Gl\u00f3ria tibi, D\u00f3mine.\n*Matt., 28. 1-7*\nV\u00e9spere autem s\u00e1bbati, qu\u00e6 luc\u00e9scit in prima s\u00e1bbati, venit Mar\u00eda Magdal\u00e9ne, et \u00e1ltera Mar\u00eda vid\u00e9re sep\u00falcrum. Et ecce terr\u00e6m\u00f3tus factus est magnus. Angelus enim D\u00f3mini desc\u00e9ndit de c\u00e6lo: et acc\u00e9dens rev\u00f3lvit l\u00e1pidem, et sed\u00e9bat super eum: erat autem asp\u00e9ctus eius sicut fulgur: et vestim\u00e9ntum eius sicut nix. Pr\u00e6 tim\u00f3re autem eius ext\u00e9rriti sunt cust\u00f3des, et factu sunt velut m\u00f3rtui. Resp\u00f3ndens autem Angelus, dixit muli\u00e9ribus: \u00abNol\u00edte tim\u00e9re vos: scio enim, quod Iesum, qui crucif\u00edxus est, qu\u01fdritis: non est hic: surr\u00e9xit enim, sicut dixit. Ven\u00edte, et vid\u00e9te locum, ubi p\u00f3situs erat D\u00f3minus. Et cito e\u00fantes d\u00edcite disc\u00edpulis eius, quia surr\u00e9xit et ecce pr\u00e6c\u00e9dit vos in Galil\u01fdam: ibi eum vid\u00e9bitis. Ecce pr\u00e6d\u00edxi vobis\u00bb.\nR. Laus tibi, Christe.\nS. Per Evang\u00e9lica dicta, dele\u00e1ntur nostra del\u00edcta.\n\n\n*Non dicitur Credo, sed finito Evangelio celebrans dicit:*\nV. D\u00f3minus vob\u00edscum.    \n\rR. Et cum sp\u00edritu tuo.\nr. Or\u00e9mus.","id":"Evangelium","label":"Evangelium"},{"body":"Suscipe, qu\u01fdsumus, Domine, preces populi tui, cum oblationibus hostiarum: ut paschalibus initiata mysteriis, ad \u00e6ternitatis nobis medelam, te operante, proficiant.\nPer Dominum.","id":"Secreta","label":"Secreta"},{"body":"*Paschalis*\nVere dignum et justum est, \u00e6quum et salut\u00e1re: Te quidem, D\u00f3mine, omni t\u00e9mpore, sed in hoc pot\u00edssimum (sed tempore Passionis)\nhac pot\u00edssimum nocte (sed octava Pasch\u00e6)\nhac pot\u00edssimum die glori\u00f3sius pr\u00e6dic\u00e1re, cum Pascha nostrum immol\u00e1tus est Christus. Ipse enim verus est Agnus, qui \u00e1bstulit pecc\u00e1ta mundi. Qui mortem nostram mori\u00e9ndo destr\u00faxit et vitam resurg\u00e9ndo repar\u00e1vit. Et \u00eddeo cum Angelis et Arch\u00e1ngelis, cum Thronis et Dominati\u00f3nibus cumque omni mil\u00edtia coel\u00e9stis ex\u00e9rcitus hymnum gl\u00f3ri\u00e6 tu\u00e6 c\u00e1nimus, sine fine dic\u00e9ntes:","id":"Prefatio","label":"Prefatio"},{"body":"*Post sumptionem Sacramenti, distributio Communionis, purificatio et ablutio *\n*fiunt more solito; deinde pro LAUDIBUS dominic\u00e6 Resurrectionis in choro *\n*cantatur antiphona:*\nAnt. Allel\u00faia, allel\u00faia, allel\u00faia.\n*Psalmus 150.*\n (150:1) Laud\u00e1te D\u00f3minum in sanctis eius * laud\u00e1te eum in firmam\u00e9nto virt\u00fatis eius.\n (150:2) Laud\u00e1te eum in virt\u00fatibus eius, * laud\u00e1te eum sec\u00fandum multit\u00fadinem magnit\u00fadinis eius.\n (150:3) Laud\u00e1te eum in sono tub\u00e6, * laud\u00e1te eum in psalt\u00e9rio, et c\u00edthara.\n (150:4) Laud\u00e1te eum in t\u00fdmpano, et choro: * laud\u00e1te eum in chordis et \u00f3rgano.\n (150:5) Laud\u00e1te eum in c\u00fdmbalis beneson\u00e1ntibus: laud\u00e1te eum in c\u00fdmbalis iubilati\u00f3nis: * omnes sp\u00edritus laudet D\u00f3minum.\nV. Gl\u00f3ria Patri, et F\u00edlio, * et Spir\u00edtui Sancto.\nR. Sicut erat in princ\u00edpio, et nunc, et semper, * et in s\u01fdcula s\u00e6cul\u00f3rum. Amen.\nAnt. Allel\u00faia, allel\u00faia, allel\u00faia.\n\n\n*Capitulum, hymnus et versus non dicuntur, sed statim *\n*celebrans in cantu incipit antiphonam ad Bened\u00edctus.*\nAnt. Et valde mane una sabbat\u00f3rum, v\u00e9niunt ad monum\u00e9ntum, orto iam sole, allel\u00faia.\n\n*Deinde cantatur Bened\u00edctus, cum Gl\u00f3ria Patri in fine, et fit incensatio, ut alias in Laudibus.*\n\n*Benedictus*\nr. Bened\u00edctus \u2629 D\u00f3minus, Deus Isra\u00ebl: * quia visit\u00e1vit, et fecit redempti\u00f3nem plebis su\u00e6:\nr. Et er\u00e9xit cornu sal\u00fatis nobis: * in domo David, p\u00faeri sui.\nr. Sicut loc\u00fatus est per os sanct\u00f3rum, * qui a s\u00e6culo sunt, prophet\u00e1rum ejus:\nr. Sal\u00fatem ex inim\u00edcis nostris, * et de manu \u00f3mnium, qui od\u00e9runt nos.\nr. Ad faci\u00e9ndam miseric\u00f3rdiam cum p\u00e1tribus nostris: * et memor\u00e1ri testam\u00e9nti sui sancti.\nr. Jusjur\u00e1ndum, quod jur\u00e1vit ad \u00c1braham patrem nostrum, * dat\u00farum se nobis:\nr. Ut sine tim\u00f3re, de manu inimic\u00f3rum nostr\u00f3rum liber\u00e1ti, * servi\u00e1mus illi.\nr. In sanctit\u00e1te, et just\u00edtia coram ipso, * \u00f3mnibus di\u00e9bus nostris.\nr. Et tu, puer, Proph\u00e9ta Alt\u00edssimi voc\u00e1beris: * pr\u00e6\u00edbis enim ante f\u00e1ciem D\u00f3mini, par\u00e1re vias ejus:\nr. Ad dandam sci\u00e9ntiam sal\u00fatis plebi ejus: * in remissi\u00f3nem peccat\u00f3rum e\u00f3rum:\nr. Per v\u00edscera miseric\u00f3rdi\u00e6 Dei nostri: * in quibus visit\u00e1vit nos, \u00f3riens ex alto:\nr. Illumin\u00e1re his, qui in t\u00e9nebris, et in umbra mortis sedent: * ad dirig\u00e9ndos pedes nostros in viam pacis.\nr. Gl\u00f3ria Patri, et F\u00edlio, * et Spir\u00edtui Sancto.\nr. Sicut erat in princ\u00edpio, et nunc, et semper, * et in s\u01fdcula s\u00e6cul\u00f3rum. Amen.\nAnt. Et valde mane una sabbat\u00f3rum, v\u00e9niunt ad monum\u00e9ntum, orto iam sole, allel\u00faia.\n\n\n*Repetita antiphona, celebrans dicit more solito:*","id":"Pro Laudibus","label":"Pro Laudibus"},{"body":"V. D\u00f3minus vob\u00edscum.    \n\rR. Et cum sp\u00edritu tuo.\nOr\u00e9mus.\nSp\u00edritum nobis, D\u00f3mine, tu\u00e6 carit\u00e1tis inf\u00fande: ut, quos sacram\u00e9ntis Pasch\u00e1libus sati\u00e1sti tua f\u00e1cias piet\u00e1te conc\u00f3rdes.\nPer Dominum.","id":"Postcommunio","label":"Postcommunio"},{"body":"V. Ite, Missa est, allel\u00faia, allel\u00faia.\nR. Deo gr\u00e1tias, allel\u00faia, allel\u00faia.\n\nPl\u00e1ceat tibi, sancta Tr\u00ednitas, obs\u00e9quium servit\u00fatis me\u00e6: et pr\u00e6sta; ut sacrif\u00edcium, quod \u00f3culis tu\u00e6 majest\u00e1tis ind\u00edgnus \u00f3btuli, tibi sit accept\u00e1bile, mih\u00edque et \u00f3mnibus, pro quibus illud \u00f3btuli, sit, te miser\u00e1nte, propiti\u00e1bile. Per Christum, D\u00f3minum nostrum. Amen.\n\n*Deinde osculatur Altare: et elevatis oculis, extendens, elevans et jungens manus, caputque Cruci incl\u00ednans, dicit:*\nBened\u00edcat vos omn\u00edpotens Deus,\n*et versus ad populum, semel tantum bened\u00edcens, etiam in Missis sollemnibus; In Missa Pontificali ter benedicitur, ut in Pontificali habetur. Deinde prosequitur:*\nPater, et F\u00edlius, \u2629 et Sp\u00edritus Sanctus.\nR. Amen.\n\n*Omisso ultimo Evangelio, omnes revertuntur in sacristiam.*\n\n*Si contingat in hac solemni Vigilia Ordines quoque conferri, Pontifex *\n*ultimam admonitionem (cum impositione sic dicti \u00ab pensi \u00bb), quae iuxta *\n*Pontificale romanum post benedictionem pontificalem et ante ultimum Evangelium *\n*locum habet, hac nocte eidem benedictioni pontificali praemittat.*\n\n*Sacerdotes, qui Missam Vigiliae paschalis celebrant post mediam noctem, *\n*possunt ipso dominico die Resurrectionis Missam litare, atque etiam, si *\n*indultum habeatur, bis aut ter. Locorum Ordinarii vero, si eandem Vigiliam *\n*paschalem celebraverint, possunt, sed non tenentur, Missam solemnem ipso die *\n*Paschatis litare.*","id":"Conclusio","label":"Conclusio"}],"proper_vernacular":[{"body":"*Easter*\nIt is truly meet and just, right and for our salvation, at all times to praise Thee, O Lord, but more gloriously especially in this season (sed tempore Passionis)\non this night (sed octava Pasch\u00e6)\non this day when Christ our Pasch was sacrificed. For He is the Lamb Who hath taken away the sins of the world: Who by dying hath destroyed our death: and by rising again hath restored us to life. And therefore with Angels and Archangels, with Thrones and Dominations, and with all the hosts of the heavenly army, we sing the hymn of Thy glory, evermore saying:","id":"Prefatio","label":"Pref\u00e1cio"}]}]
