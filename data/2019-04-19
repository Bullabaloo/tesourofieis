[{"info":{"additional_info":[],"date":"2019-04-19","description":"","rank":1,"tempora":null,"title":"Sexta-feira Santa"},"proper_latin":[{"body":"*Solemnis Actio liturgica celebranda est horis postmeridianis, et quidem circa horam tertiam; si vero ratio pastoralis id suadeat, inchoari potest inde a meridie, vel tardiori hora, non autem ultra horam nonam serotinam. Privata Actionis liturgicae celebratio interdicitur.  Hoc die sacra Communio fidelibus distribui potest unice inter solemnem Actionem liturgicam postmeridianam, exceptis iis, qui in periculo mortis sunt constituti.*\nDeus, qui peccati veteris hereditariam mortem, in qua posteritatis genus omne successerat, Christi tui, Domini nostri, passione solvisti: da, ut, conformes eidem facti; sicut imaginem terrenae naturae necessitate portavimus, ita imaginem coelestis gratiae sanctificatione portemus.  Per eundem Christum Dominum nostrum.  R.  Amen.\n\n*7. Oratione completa, celebrans et ministri, seu ministrantes, ad sedilia pergunt.  Interim ponitur legile nudum in medio presbyterii, et lector incipit primam lectionem, omnibus sedentibus et auscultantibus.  Incipitur vero sine titulo, ac clauditur absque Deo gratias.*\n*7 a. Deficiente lectore, ipse celebrans; stans in loco suo, legit lectionem.*\n*Lectio prima*\n*Osee 6:1-6*\nHaec dicit Dominus: In tribulatione sua mane consurgent ad me: Venite, et revertamur ad Dominum: quia ipse cepit, et sanabit nos: percutiet, et curabit nos.  Vivificabit nos post duos dies: in die tertia suscitabit nos, et vivemus in conspectu eius.  Sciemus, sequemurque, ut cognoscamus Dominum: quasi diluculum praeparatus est egressus eius, et veniet quasi imber nobis temporaneus, et serotinus terrae.  Quid faciam tibi Ephraim? quid faciam tibi Iuda?  Misericordia vestra quasi nubes matutina, et quasi ros mane pertransiens.  Propter hoc dolavi in prophetis, occidi eos in verbis oris mei: et iudicia tua quasi lux egredientur.  Quia misericordiam volui, et non sacrificium, et scientiam Dei plus quam holocausta.\n\n*Sequitur responsorium, a schola cantandum, vel a clero assistente recitandum.*\n*Responsorium*\nDomine, audivi auditum tuum, et timui: consideravi opera tua, et expavi.\nV. In medio duorum animalium innotesceris: dum appropinquaverint anni cognosceris: dum advenerit, tempus, ostenderis.\nV. In eo, dum conturbata fuerit anima mea: in ira, misericordiae memor eris.\nV. Deus a Libano veniet, et Sanctus de monte umbroso, et condenso.\nV. Operuit coelos maiestas eius: et laudis eius plena est terra.\n\n*8. Responsorio aBsoluto, omnes surgunt; celebrans, stans ad sedile, dicit Oremus, diaconus Flectamus genua, et omnes, flexis genibus, per aliquod temporis spatium in silentio orant; dicto a diacono Levate, omnes surgunt, et celebrans, manibus iunctis ac in tono feriali, dicit orationem.*\n*8 a. Celebrans, manens in loco suo, dicit Oremus, Flectamus genua, et, brevi interposita precatione, flexis genibus et in silentio, dicit Levate; deinde surgit, et, manibus iunctis ac in tono feriali, dicit orationem.*\n*Oratio*\nOremus.\nV. Flectamus genua.\nR. Levate.\nDeus, a quo et Iudas reatus sui poenam, et confessionis suae latro praemium sumpsit, concede novis tuae propitiationis effectum: ut sicut in passione sua Iesus Christus Dominus noster diversa utrisque intulit stipendia meritorum; ita nobis, ablato vetustatis errore, resurrectionis suae gratiam largiatur:\nQui tecum.\n\n\n*9. Oratione expleta, sequitur altera lectio, a subdiacono dicenda ad legile, item sine titulo, et sine Deo gratias in fine. Celebrans cetefique omnes, sedentes, auscultant.*\n*9a. Lectionem legat lector ad legile: secus vero ipse celebrans, stans in loco suo.*\n*Lectio*\n*Exodus 12:1-11*\nIn diebus illis: Dixit Dominus ad Moysen et Aaron in terra Aegypti: Mensis iste, vobis principium mensium: primus erit in mensibus anni.  Loquimini ad universum coetum filiorum Israel, et dicite eis: Decima die mensis huius tollat unusquisque agnum per familias et domos suas.  Sin autem minor est numerus, ut sufficere possit ad venscendum agnum, assumet vicinum suum qui iunctus est domui suae, iuxta numerum animarum quae sufficere possunt ad esum agni. Erit autem agnus absque macula, masculus, anniculus: iuxta quem ritum tolletis et haedum.  Et servabitis eum usque ad quartamdecimam diem mensis huius: immolabitque eum universa multitudo filiorum Israel ad vesperam.  Et sument de sanguine eius, ac ponent super utrumque postem, et in superliminaribus domorum, in quibus comedent illum.  Et edent carnes nocte illa assas igni, et azymos panes cum lactucis agrestibus.  Non comedetis ex eo crudum quid, nec coctum aqua, sed tantum assum igni: caput cum pedibus eius et intestinis vorabitis.  Nec remanebit quidquam ex eo usque mane.  Si quid residuum fuerit, igne comburetis.  Sic autem comedetis illum: renes vestros accingetis, et calceamenta habebitis in pedibus, tenentes baculos in manibus, et comedetis festinanter: est enim Phase id est transitus Domini.\n\n*Sequitur responsorium, a schola cantandum, vel a clero assistente recitandum.*\n*Responsorium*\n*Ps 139:2-10, 14*\nEripe me, Domine, ab homine malo: a viro iniquo libera me.\nV. Qui cogitaverunt malitias in corde: tota die constituebant praelia.\nV. Acuerunt linguas suas sicut serpentis: venenum aspidum sub labiis eorum.\nV. Custodi me, Domine, de manu peccatoris: et ab hominibus iniquis libera me.\nV. Qui cogitaverunt supplantare gressus meos: absconderunt superbi laqueum mihi.\nV. Et funes extenderunt in laqueum pedibus meis, iuxta iter scandalum posuerunt mihi.\nV. Dixi Domino, Deus meus es tu: exaudi, Domine, vocem orationis meae.\nV. Domine, Domine virtus salutis meae obumbra caput meum in die belli.\nV. Ne tradas me a desiderio meo peccatori: cogitaverunt adversus me: ne derelinquas me, ne unquam exaltentur.\nV. Caput circuitus eorum: labor labiorum ipsorum operiet eos.\nV. Verumtamen iusti confitebuntur nomini tuo: et habitabunt recti cum vultu tuo.","id":"Lectiones","label":"De prima parte: Lectiones"},{"body":"*10. Absoluta altera lectione cum suo responsorio, ponuntur in latere Evangelii, in piano presbyterii, legilia nuda cum libris, et proceditur ad cantum vel lectionem historiae Passionis Domini secundum Ioannem hoc modo: cantatur vel legitur a ministris, saltern in ordine diaconatus constitutis, qui, comitantibus duobus acolythis, vel ministrantibus, absque luminaribus et absque incenso, facta altari reverentia, ante celebrantem sistunt; media eos, profunde inclinatos, celebrans super voce dicit:*\nS. Dominus sit in cordibus vestris et in labiis vestris.\nR. Amen.\n*10 a. Historiam Passionis Domini legit vel cantat celebrans, clara et distincta voce. Antequant incipiaty dicit, in medio presbyterii, profunde inclinatus, secreto: Dominus sit in corde meo et in labiis meis. Amen.  Tune, fact a altari reverentia, vadit ad latus Evangelii, ibique, super nudum legile, incipit legere vel cantare historiam Passionis Domini.*\n*Tunc, iterum facta altari reverentia, procedunt ad latus Evangelii, ibique, super nu dum legile, incipiunt cantare vel legere historiam Passionis Domini, omnibus auscultantibus.*\nPassio Domini nostri Iesu Christi secundum Ioannem.\n*Joannes 18:1-40; 19:1-42*\nIn illo tempore: Egressus est Iesus cum discipulis suis trans torrentem Cedron, ubi erat hortus, in quem introivit ipse, et discipuli eius Sciebat autem et Iudas, qui tradebat eum, locum: quia frequenter Iesus convenerat illuc cum discipulis suis.  Iudas ergo cum accepisset cohortem, et a pontificibus et pharisaeis ministros, venit illuc cum laternis, et facibus, et armis.  Iesus itaque sciens omnia quae ventura erant super eum, processit, et dixit eis:  J. Quem quaeritis?  C. Responderunt ei: S. Iesum Nazarenum.  C. Dicit eis Iesus: J. Ego sum. C. Stabat autem et Iudas, qui tradebat eum, cum ipsis.  Ut ergo dixit eis: Ego sum: abierunt retrorsum, et ceciderunt in terram.  Iterum ergo interrogavit eos: J. Quem quaeritis?  C. Illi autem dixerunt, S. Iesum Nazarenum.  C. Respondit Iesus: J. Dixi vobis, quia ego sum: si ergo me quaeritis, sinite hos abire.  C. Ut impleretur sermo, quem dixit: Quia quos dedisti mihi, non perdidi ex eis quemquam.  Simon ergo Petrus habens gladium eduxit eum: et percussit pontificis servum: et abscidit auriculam eius dexteram.  Erat autem nomen servo Malchus.  Dixit ergo Iesus Petro: J. Mitte gladium tuum in vaginam.  Calicem, quem didit mihi Pater, non bibam illum?  C. Cohors ergo, et tribunus, et ministri Iudaeorum comprehenderunt Iesum, et ligaverunt eum: et adduxerunt eum ad Annam primum; erat autem socer Caiphae, qui erat pontifex anni illius. Erat autem Caiphas, quo consilium dederat Iudaeis: Quia expedit unum hominem mori pro populo.  Sequebatur autem Iesum Simon Petrus, et alius discipulus.  Discipulus autem ille erat notus pontifici, et introivit cum Iesu in atrium pontificis.  Petrus autem stabat ad ostium foris. Exivit ergo discipulus alius, qui erat notus pontifici, et dixit ostiariae: et introduxit Petrum.  Dicit ergo Petro ancilla ostiaria: S. Numquid et tu ex discipulis es hominis istius?  C. Dicit ille: S. Non sum.  C. Stabant autem servi, et ministri ad prunas, quia frigus erat, et calefaciebant se.  Erat autem cum eis et Petrus stans, et califaciens se.  Pontifex ergo interrogavit Iesum de discipulis suis, et de doctrina eius.  Respondit ei Iesus: J. Ego palam locutus sum mundo: ego semper docui in synagoga, et in templo, quo omnes Iudaei conveniunt: et in occulto locutus sum nihil.  Quid me interrogas? interroga eos, qui audierunt quid locutus sim ipsis: ecce hi sciunt quae dixerim ego.  C. Haec autem cum dixisset, unus assistens ministrorum dedit alapam Iesu, dicens: S. Sic respondes pontifici?  C. Respondit ei Iesus: J. Si male locutus sum, testimonium perhibe de malo: si autem bene, quid me caedis? C. Et misit eum Annas ligatum ad Caipham pontificem.  Erat autem Simon Petrus stans, et calefaciens se.  Dixerunt ergo ei: S. Numquid et tu ex discipulis eius es?  C. Negavit ille, et dixerit: S. Non sum.  C. Dicit ei unus ex servis pontificis, cognatus eius, cuius abscidit Petrus auriculam: S. Nonne ego te vidi in horto cum illo?  C. Iterum ergo negavit Petrus: et statim gallus cantavit. Adducunt ergo Iesum a Caipha in praetorium.  Erat autem mane: et ipsi non introierunt in praetorium, ut non contaminarentur, sed ut manducarent pascha.  Exivit ergo Pilatus ad eos foras, et dixit: S. Quam accusationem affertis adversus hominem hunc?  C. Responderunt, et dixerunt ei: S. Si non esset hic malefactor, non tibi tradidissemus eum.  C. Dixit ergo eis Pilatus: S. Accipite eum vos, et secundum legem vestram iudicate eum.  C. Dixerunt ergo ei Iudaei: S. Nobis non licet interficere quemquam.  C. Ut sermo Iesu impleretur, quem dixit, significans qua morte esset moriturus. Introivit ergo iterum in praetorium Pilatus et vocavit Iesum, et dixit ei: S. Tu es Rex Iudaeorum?  C. Respondit Iesus: J. A temetipso hoc dicis, an alii dixerunt tibi de me?  C. Respondit Pilatus: S. Numquid ego Iudaeus sum?  Gens tua, et pontifices tradiderunt te mihi: quid fecisti?  C. Respondit Iesus: J. Regnum meum non est de hoc mundo. Si ex hoc mundo esset regnum meum, ministri mei utique decertarent ut non traderer Iudaeis: nun autem regnum meum non est hinc.  C. Dixit itaque est Pilatus: S. Ergo Rex es tu?  C. Respondit Iesus: J. Tu dicis quia Rex sum ego.  Ego in hoc natus sum, et ad hoc veni in mundum, ut testimonium perhibeam veritati: omnis, qui est ex veritate, audit vocem meam.  C. Dicit ei Pilatus: S. Quid est veritas?  C. Et cum hoc dixisset, iterum exivit ad Iudaeos, et dicit eis: S. Ego nullam invenio in eo causam.  Est autem consuetudo vobis ut unum dimittam vobis in Pascha: vultis ergo dimittam vobis Regem Iudaeorum?  C. Clamverunt ergo rursum omnes, dicentes: S. Non hunc, sed Barabbam.  C. Erat autem Barabbas latro.  Tunc ergo apprehendit Pilatus Iesum, et flagellavit. Et milites plectentes coronam de spinis, imposuerunt capiti eius: et veste purpurea circumdederunt eum.  Et veniebant ad eum, et dicebant: S. Ave Rex Iudaeorum.  C. Et dabant ei alapas.  Exivit ergo iterum Pilatus foras, et dicit eis: S. Ecce adduco vobis eum foras, ut cognoscatis quia nullam invenio in eo causam.  C. Exivit ergo Iesus portans coronam spineam, et purpureum vestimentum. Et dicit eis: S. Ecce homo.  C. Cum ergo vidissent cum pontifices et ministri, clamabant, dicentes: S. Crucifige, crucifige eum.  C. Dicit eis Pilatus: S. Accpipte eum vos, et crucifigite: ego enim non invenio in eo causam.  C. Responderunt ei Iudaei: S. Nos legem habemus, et secundum legem debet mori, quia Filium Dei se fecit.  C. Cum ergo audisset Pilatus hunc sermonem, magis timuit.  Et ingressus est praetorium iterum: et dixit ad Iesum: S. Unde es tu?  C. Iesus autem responsum non dedit ei.  Dicit ergo ei Pilatus: S. Mihi non loqueris?  Nescis quia potestatem habeo crucifigere te, et potestatem habeo dimittere te?  C. Respondit Iesus: J. Non haberes potestatem adversum me ullam, nisi tibi datum esset desuper.  Propterea qui me tradidit tibi, maius peccatum habet.  C. Et exinde quaerebat Pilatus dimittere eum.  Iudaei autem clamabant, dicentes: S. Si hunc dimittis, non es amicus Caesaris.  Omnis enim qui se regem facit, contradicit Caesari.  C. Pilatus autem cum audisset hos sermones, adduxit foras Iesum, et sedit pro tribunali, in loco qui dicitur Lithostrotos, hebraice autem Gabbatha.  Erat autem Parasceve Paschae, hora quasi sexta, et dicit Iudaeis: S. Ecce Rex vester.  C. Illi autem clamabant: S. Tolle, tolle, crucifige eum.  C. Dicit eis Pilatus: S. Regem vestrum crucifigam?  C. Responderunt pontifices: S. Non habemus regem, nisi Caesarem.  C. Tunc ergo tradidit eis illum ut crucifigeretur. Susceperunt autem Iesum, et eduxerunt.  Et baiulans sibi crucem, exivit in eum, qui dicitur Calvariae, locum, hebraice autem Golgotha: ubi crucifixerunt eum, et cum eo alios duos hinc et hinc, medium autem Iesum.  Scripsit autem et titulum Pilatus: et posuit super crucem.  Erat autem scriptum: Iesus Nazarenus, Rex Iudaeorum.  Hunc ergo titulum multi Iudaeorum legerunt, quia prope civitatem erat locus ubi crucifixus est Iesus.  Et erat scriptum hebraice, graece et latine. Dicebant ergo Pilato pontifices Iudaeorum: S. Noli scribere, Rex Iudaeorum, sed quia ipse dixit: Rex sum Iudaeorum.  C. Respondit Pilatus: S. Quod scripsi, scripsi.  C. Milites ergo cum crucifixissent eum, acceperunt vestimenta eius et fecerunt quatuor partes: unicuique militi partem, et tunicam.  Erat autem tunica inconsutilis, desuper contexta per totum.  Dixerunt ergo ad invicem: S. Non scindamus eam, sed sortiamur de illa cuius sit.  C. Ut Scriptura impleretur, dicens: Partiti sunt vestimenta mea sibi: et in vestem meam miserunt sortem.  Et milites quidem haec fecerunt.  Stabant autem iuxta crucem Iesu mater eius, et soror matris eius Maria Cleophae, et Maria Magdalene.  Cum videsset ergo Iesus matrem, et discipulum stantem, quem diligebat, dicit matri suae: J. Mulier, ecce filius tuus.  C. Deinde dicit discipulo: J. Ecce mater tua.  C. Et ex illa hora accepit eam discipulus in sua. Postea sciens Iesus quia omnia consummata sunt, ut consummaretur Scriptura, dixit: J. Sitio.  C. Vas ergo erat positum aceto plenum. Illi autem spongiam plenam aceto, hyssopo circumponentes, obtulerunt ori eius.  Cum ergo accepisset Iesus acetum, dixit: J. Consummatum est.  C. Et inclinato capite, tradidit spiritum.\n*Hie genuflectitur, et pausatur aliquantulum.*\nIudaei ergo quoniam Parasceve erat ut non remanerent in cruce corpora sabbato erat enim magnus dies ille sabbati) rogaverunt Pilaum, ut frangerentur eorum crura, et tollerentur.  Venerunt ergo milites: et primi quidem fregerunt crura, et alterius qui crucifixus est cum eo.  Ad Iesum autem cum venissent, ut viderunt eum iam mortuum, non fregerunt eius crura: sed unus militum lancea latus eius aperuit, et continuo exivit sanguis et aqua.  Et qui vidit, testimonium perhibuit: et verum est testimonium eius.  Et ille scit, quia vera dicit: ut et vos credatis.  Facta sunt enim haec ut Scriptura impleretur: Os non comminuetis ex eo.  Et iterum alia Scriptura dicit: Videbunt in quem transfixerunt. Post haec autem rogavit Pilatum Ioseph ab Arimathaea eo quod esset discipulus Iesu, occultus autem propter metum Iudaeorum, ut tolleret corpus Iesu.  Et permisit Pilatus.  Venit ergo, et tulit corpus Iesu.  Venit autem et Nicodemus, qui venerat ad Iesum nocte primum, ferens mixturam myrrhae, et aloes, quasi libras centum.  Acceperunt ergo corpus Iesu, et ligaverunt illud linteis cum aromatibus, sicut mos est Iudaeis sepelire.  Erat autem in loco, ubi crucifixus est, hortus: et in horto monumentum novum, in quo nondum quisquam positus erat.  Ibi ergo propter Parasceven Iudaeorum, quia iuxta erat monumentum, posuerunt Iesum.","id":"Passio","label":"Passio"},{"body":"*12. Cantu vel lectione historiae Passionis Domini absoluto, celebrans assumit pluviale nigri colotis; diaconus et subdiaconus induunt dalmaticam vel tunicellam eiusdem coloris.  Interim vero duo acolythi, vel ministrantes, unam tantum tobaleam super altare extendunt, locantes librum in medio.  Tune celebrans, comitantibus ministris, vel ministrantibus, accedit ad altare, quod, ascendens, osculatur in medio, et stans ibidem, ante se habens librum, incipit orationes solemnes, ministris sacris hinc inde adstantibus.*\n*13. Dicuntur autem hoc ordine: Praecedit celebrantis praefatio, qua intentio specialis indicatur, et cantatur tono peculiari infra notato, manibus iunctis; deinde celebrans dicit Oremus, diaconus Flectamus genua, et omnes, flexis genibus, per aliquod temporis spatium in silentio orant; dicto a diacono Levate, omnes surgunt, et celebrans, extensis manibus ac in tono feriali, dicit orationem.*\n*13 a. Celebrans dicit Oremus, Flectamus genua, et, brevi interposita precatione, flexis genibus et in silentio, dicit Levate, deinde surgit, et, extensis manibus ac in tono feriali, dicit orationem.*\nOremus, dilectissimi nobis, pro Ecclesia sancta Dei: ut eam Deus et Dominus noster pacificare, adunare, et custodire dignetur toto orbe terrarum: subiiciens ei principatus, et potestates: detque nobis quietam et tranquilam vitam degentibus, glorificare Deum Patrem omnipotentem.\nS.  Oremus.\nV.  Flectamus genua.\nR.  Levate.\nOmnipotens sempiterne Deus, qui gloriam tuam omnibus in Christo gentibus revelasti: custodi opera misericordiae tuae; ut Ecclesia tua toto orbe diffusa, stabili fide in confessione tui nominis perseveret. Per eundem Dominum nostrum Iesum Christum, Filium tuum: qui tecum vivit et regnat in unitate Spiritus Sancti Deus, per omnia saecula saeculorum.\nR. Amen.\n\n\nOremus et pro beatissimo Papa nostro N., ut Deus et Dominus noster, qui elegit eum in ordine episcopatus, salvum atque incolumem custodiat Ecclesiae suae sanctae, ad regendum populum sanctum Dei.\nS.  Oremus.\nV.  Flectamus genua.\nR.  Levate.\nOmnipotens sempiterne Deus, cuius iudicio universa fundantur: respice propitius ad preces nostras, et electum nobis Antistitem tua pietate conserva; ut christiana plebs, quae te gubernatur auctore, sub tanto pontifice, credulitatis suae meritis augeatur. Per Dominum nostrum Iesum Christum, Filium tuum: qui tecum vivit et regnat in unitate Spiritus Sancti Deus, per omnia saecula saeculorum.\nR. Amen.\n\n\nOremus et pro omnibus Episcopis, Presbyteris, Diaconibus, Subdiaconibus, Acolythis, Exorcistis, Lectoribus, Ostiariis, Confessionibus, Virginibus, Viduis: et pro omni populi sancto Dei.\nS.  Oremus.\nV.  Flectamus genua.\nR.  Levate.\nOmnipotens sempiterne Deus, cuius spiritu totum corpus Ecclesiae sanctificatur et regitur: exaudi nos pro universis ordinibus supplicantes; ut gratiae tuae munere, ab omnibus tibi gradibus fideliter serviatur. Per Dominum nostrum Iesum Christum, Filium tuum: qui tecum vivit et regnat in unitate eiusdem Spiritus Sancti Deus, per omnia saecula saeculorum.\nR. Amen.\n\n\nOremus et pro omnibus res publicas moderantibus, eorumque ministeriis et potestatibus: ut Deus et Dominus noster mentes et corda eorum secundum voluntatem suam dirigat ad nostram perpetuam pacem.\nS.  Oremus.\nV.  Flectamus genua.\nR.  Levate.\nOmnipotens sempiterne Deus, in cuius manu sunt omnium potestates et omnium iura populorum: respice benignus ad eos, qui nos in potestate regunt; ut ubique terrarum, dextera tua protegente, et religionis integritas, et patriae securitas indesinenter consistat. Per Dominum nostrum Iesum Christum, Filium tuum: qui tecum vivit et regnat in unitate Spiritus Sancti Deus, per omnia saecula saeculorum.\nR. Amen.\n\n\nOremus et pro catechumenis nostris: ut Deus et Dominus noster adaperiat aures praecordiorum ipsorum, ianuamque misericordiae; ut per lavacrum regenerationis accepta remissione omnium peccatorum, et ipsi inveniantur in Christo Iesu Domino nostro.\nS.  Oremus.\nV.  Flectamus genua.\nR.  Levate.\nOmnipotens sempiterne Deus, qui Ecclesiam tuam nova semper prole foecundas: auge fidem et intellectum catechumenis nostris; ut renati fonte baptismatis, adoptionis tuae filiis aggregentur. Per Dominum nostrum Iesum Christum, Filium tuum: qui tecum vivit et regnat in unitate Spiritus Sancti Deus, per omnia saecula saeculorum.\nR. Amen.\n\n\nOremus, dilectissimi nobis, Deum Patrem omnipotentem, ut cunctis mundum purget erroribus: morbos auferat: famem depellat: aperiat carceres: vincula dissolvat: peregrinantibus reditum: infirmantibus sanitatem: navigantibus portum salutis indulgeat.\nS.  Oremus.\nV.  Flectamus genua.\nR.  Levate.\nOmnipotens sempiterne Deus, moestorum consolatio, laborantium fortitudo: perveniant ad te preces de quacumque tribulatione clamantium; ut omnes sibi in necessitatibus suis misericordiam tuam gaudeant affuisse. Per Dominum nostrum Iesum Christum, Filium tuum: qui tecum vivit et regnat in unitate Spiritus Sancti Deus, per omnia saecula saeculorum. R. Amen.\n\n\nOremus et pro haereticis et schismaticis: ut Deus et Dominus noster eruat eos ab erroribus universis; et ad sanctam matrem Ecclesiam Catholicam atque Apostolicam revocare dignetur.\nS.  Oremus.\nV.  Flectamus genua.\nR.  Levate.\nOmnipotens sempiterne Deus, qui salvas omnes, et neminem vis perire: respice ad animas diabolica fraude deceptas; ut omni haeretica pravitatae deposita, errantium corda resipiscant, et ad veritatis tuae redeant unitatem. Per Dominum nostrum Iesum Christum, Filium tuum: qui tecum vivit et regnat in unitate Spiritus Sancti Deus, per omnia saecula saeculorum.\nR. Amen.\n\n\nOremus et pro Iudaeis: ut Deus et Dominus noster auferat velamen de cordibus eorum; ut et ipsi agnoscant Iesum Christum Dominum nostrum.\n(sed rubrica 1960) v. Oremus et pro Iudaeis. Ut Deus et Dominus noster illuminet corda eorum, ut agnoscant Iesum Christum salvatorem omnium hominum.\nS.  Oremus.\nV.  Flectamus genua.\nR.  Levate.\nOmnipotens sempiterne Deus, qui Iudaeos etiam a tua misericordia non repellis: exaudi preces nostras, quas pro illius populi obcaecatione deferimus; ut, agnita veritatis tuae luce, quae Christus est, a suis tenebris eruantur. (sed rubrica 1960) v. Omnipotens sempiterne Deus, qui vis ut omnes homines salvi fiant et ad agnitionem veritatis veniant, concede propitius, ut plenitudine gentium in Ecclesiam Tuam intrante omnis Israel salvus fiat. Per eundem Dominum nostrum Iesum Christum, Filium tuum: qui tecum vivit et regnat in unitate Spiritus Sancti Deus, per omnia saecula saeculorum.\nR. Amen.\n\n\nOremus et pro paganis: ut Deus omnipotens auferat iniquitatem a cordibus eorum; ut relictis idolis suis, convertantur ad Deum vivum et verum, et unicum Filium eius Iesum Christum Deum et Dominum nostrum.\nS.  Oremus.\nV.  Flectamus genua.\nR.  Levate.\nOmnipotens sempiterne Deus, qui non mortem peccatorum, sed vitam semper inquiris: suscipe pro vitam semper inquiris: suscipe propitius orationem nostram, et libera  eos ab idolorum cultura; et aggrega Ecclesiae tuae sanctae ad laudem et gloriam nominis tui. Per Dominum nostrum Iesum Christum, Filium tuum: qui tecum vivit et regnat in unitate Spiritus Sancti Deus, per omnia saecula saeculorum.\nR. Amen.","id":"Oratio Fidelium","label":"De secunda parte: De Orationibus Solemnibus, quae etiam \u00abOratio Fidelium\u00bb dicuntur"},{"body":"\n*14. Orationibus solemnibus completis, celebrans et ministri redeunt ad sedilia, ubi celebrans deponit pluviale, ministri dalmaticam vel tunicellam; et datur initium solemni adorationi sanctae Crucis.  Adhibeatur Crux satis magna, cum Crucifixo, velo violaceo obtecto, quod facile removed possit.*\n*15. Primum portatur sancta Crux e sacristia in medium presbyterii, omnibus stantibus. Portatur autem hoc modo: Celebrans et subdiaconus manent ad sedilia stantes: diaconus cum acolythis, seu ministrantibus, adit sacristiam, ex qua pro cessionaliter affert Crucem ad ecclesiam: praecedunt acolythi, seu ministrantes, sequi tur diaconus cum Cruce, medius inter alios duos acolythos, seu ministrantes, candela bra accensa gestantes.  Cum presbyterium ingressi fuerint, celebrans et subdiaconus ipsis obviam veniunt, et in medio, ante altare, celebrans Crucem e manibus diaconi accipit.*\n*15a. Celebrans cunt ministrantibus sacristiam adit, indeque, ut supra, portat Crucem ante altare.*\n*16. Turn proceditur ad detectionem sanctae Crucis, hoc modo: Celebrans, accedens ad latus Epistolae, ibique, stans in piano, versa facie ad populum, Crucem a summitate parum detegit.  Deinde solus incipit antiphonam Ecce lignum Crucis, ac deinceps iuvatur in cantu a ministris sacris, usque ad Venite, adoremus, quod cantatur a schola, comitantibus omnibus adstantibus.  Cantu finito, omnes in genua se prosternunt, celebrante excepto, et parvo momento in silentio adorant.  Deinde celebrans ascendit altare in latere Epistolae, et detegit bracchium dextrum Crucifixi; tune elevans Crucem paulisper, adiuvantibus, si opus sit, ministris sacris, altius quam primo cantat iterum Ecce lignum Crucis, aliis prosequentibus, et, post canturn, procumbentibus, ut supra.  Denique celebrans procedit ad medium altar is, et detegit Crucem totaliter, ac elevans earn, tertio altius incipit Ecce lignum Crucis, aliis, ut supra, prosequentibus, et post cantum adorantibus.  Duo autem acolythi, seu ministrantes, cum candelabris accensis comitantur Crucem, a dextris et a sinistris celebrantis.*\n*16 a. Celebrans, in detegenda sancta Cruce, adiuvatur a ministrantibus; antiphonam vero Ecce lignum Crucis, usque ad Venite, adoremus, cantat solus.*\nV.  Ecce lignum Crucis, in quo salus mundi pependit.\nR.  Venite, adoremus.\nV. Ecce lignum Crucis, in quo salus mundi pependit.\nR.  Venite, adoremus.\nV. Ecce lignum Crucis, in quo salus mundi pependit.\nR. Venite, adoremus.\n*17. Post detectionem Crucis sequitur eiusdem solemnis adoratio, hoc modo: Crux, postquam detecta fuerit, traditur a celebrante duobus acolythis, vel ministrantibus, qui stantes in suppedaneo, ante medium altar is, et facie ad populum versa, earn hinc inde ita per bracchia sustentant,ut pes Crucis super suppedaneum consistat. Alii vero duo acolythi, vel ministrantes, qui candelabra accensa gestabant, eisdem candelabris a dextris et a sinistris Crucis super suppedaneum collocatis, genuflexi manent in later ibus suppedanei, in superiore gradu, facie versus Crucem.  Tune incipit adoratio sanctae Crucis, ordine sequenti: primus accedit solus celebrans; deinde ministri, postea clerus, demum ministrantes. Hi omnes, si commode fieri possit, prius calceamenta deponunt, et, unus post alium, accedentes ad Crucem, simplici genuflexione ter repetita, pedes Crucifixi osculantur.*\n*18. Sancta Crux, adoratione ex parte celebrantis, ministrorum, cleri ac ministrantium peracta, a duobus acolythis, seu ministrantibus, comitantibus aliis duobus acolythis, seu minist rantibus, cum candelabris accensis, defertur ad cancellos, et ibidem sustentatur eodem modo, ut supra, ita ut fideles, ante Crucem quasi processionaliter transeuntes, primum viri, deinde mulieres, pedes Crucifixi devote deosculari possint, praemissa simplici genuflexione.  Si parochus aut rector ecclesiae praevideat, adorationem sancta? Crucis, prout supra praescribitur, ob ingentem populi concur sum, vix aut non sine boni ordinis et devotionis detrimento peragi posse, tune caeremonia hoc modo peragitur: celebrans, postquam clerus, si adsit, et ministrantes adorationem expleverint, sanctam Crucem e manibus ministrantium sumat et, in summitate graduum altaris consistens, paucis verbis populum ad sancta; Crucis adorationem invitet eamque altius elevatam teneat, per breve tempus a fidelibus in silentio adorandam.*\n*19. Dum autem sanctse Crucis adoratio peragitur, cantantur a schola, in duos choros divisa, sic dicta Improperia, et alia quae sequuntur; celebrans, ministri sacri, et ministrantes, ceterique omnes, qui adorationem sanctae Crucis peregerunt, sedentes auscultant.  Cantus vero eousque producitur, prout adorantium numerus requirit. Concluditur tamen semper cum doxologia: Sempiteina sit beatae Trinitati gloria, ut infra.*\n*IMPROPERIA*\n*Partes quae ad singulos choros spectant, indicantur numeris i (chorus primus), et 2 (chorus secundus); quae autem ab utroque choro simul cantanda sunt, indicantur hoc modo: 1 et 2.*\n*1 et 2*\nV. Popule meus, quid feci tibi? aut in quo contristavi te?  Responde mihi.\nV. Quia eduxi te de terra Aegypti, parasti crucem Salvatori tuo.\n*1*\nR. Agios o Theos!\n*2*\nR. Sanctus Deus!\n*1*\nR. Agios ischyros!\n*2*\nR. Sanctus fortis!\n*1*\nR. Agios athanatos, eleison imas.\n*2*\nR. Sanctus immortalis, miserere nobis.\n*1 et 2*\nV. Quia eduxi te per desertum quadraginta annis, et manna cibavi te, et introduxi te in terram satis bonam: parasti Crucem Salvatori tuo.\n*1*\nR. Agios o Theos!\n*2*\nR. Sanctus Deus!\n*1*\nR. Agios ischyros!\n*2*\nR. Sanctus fortis!\n*1*\nR. Agios athanatos, eleison imas.\n*2*\nR. Sanctus immortalis, miserere nobis.\n*1 et 2*\nV. Quid ultra debui facere tibi, et non feci?  Ego quidem plantavi te vineam meam speciosissimam: et tu facta es mihi nimis amara: aceto namque sitim meam potasti: et lancea perforasti latus Salvatori tuo.\nR. Agios o Theos!\nR. Sanctus Deus!\nR. Agios ischyros!\nR. Sanctus fortis!\nR. Agios athanatos, eleison imas.\nR. Sanctus immortalis, miserere nobis.\n\n\n*1*\nV. Ego propter te flagellavi Aegyptum cum primogenitus suis: et tu me flagellatum tradidisti.\n*2*\nR. Popule meus, quid feci tibi? aut in quo contristavi te?  Responde mihi.\n*1*\nV. Ego eduxi te de Aegypto, demerso Pharaone in Mare Rubrum: et tu me tradidisti principibus sacerdotum.\n*2*\nR. Popule meus, quid feci tibi? aut in quo contristavi te?  Responde mihi.\n*1*\nV. Ego ante te aperui mare: et tu aperuisti lancea latus meum.\n*2*\nR. Popule meus, quid feci tibi? aut in quo contristavi te?  Responde mihi.\n*1*\nV. Ego ante te praeivi in columna nubis: et tu me duxisti ad praetorium Pilati.\n*2*\nR. Popule meus, quid feci tibi? aut in quo contristavi te?  Responde mihi.\n*1*\nV. Ego te pavi manna per desertum: et tu me cecidisti alapis et flagellis.\n*2*\nR. Popule meus, quid feci tibi? aut in quo contristavi te?  Responde mihi.\n*1*\nV. Ego te potavi aqua salutis de petra: et tu me potasti felle, et aceto.\n*2*\nR. Popule meus, quid feci tibi? aut in quo contristavi te?  Responde mihi.\n*1*\nV. Ego propter te Chananaeorum reges percussi: et tu percussisti arundine caput meum.\n*2*\nR. Popule meus, quid feci tibi? aut in quo contristavi te?  Responde mihi.\n*1*\nV. Ego dedi tibi sceptrum regale: et tu dedisti capiti meo spineam coronam.\n*2*\nR. Popule meus, quid feci tibi? aut in quo contristavi te?  Responde mihi.\n*1*\nV. Ego te exaltavi magna virtute: et tu me suspendisti in patibulo Crucis.\n*2*\nR. Popule meus, quid feci tibi? aut in quo contristavi te?  Responde mihi.\n*1 et 2 Antiphona*\nAnt. Crucem tuam * adoramus, Domine: et sanctam resurrectionem tuam laudamus, et glorificamus: ecce enim propter lignum venit gaudium in universo mundo.\n*1*\nDeus misereatur nostri, et benedicat nobis.\n*2*\nIlluminet vultum suum super nos, et misereatur nostri.\n*1 et 2 Antiphona*\nAnt. Crucem tuam * adoramus, Domine: et sanctam resurrectionem tuam laudamus, et glorificamus: ecce enim propter lignum venit gaudium in universo mundo.\n\n\n*CRUX FIDELIS*\n*1 et 2 Antiphona:*\nAnt. Crux fidelis, inter omnes Arbor una nobilis! Nulla silva talem profert, Fronde, flore, germine, * Dulce lignum, dulces clavos, Dulce pondus sustinet.\n*1 Hymnus*\nPange, lingua, gloriosi,\nLauream certaminis,\nEt super Crucis trophaeo\nDic triumphum nobilem:\nQualiter Redemptor orbis\nImmolatus vicerit.\n\n*2*\nAnt. Crux fidelis, inter omnes Arbor una nobilis! Nulla silva talem profert, Fronde, flore, germine.\n*1*\nDe parentis protoplasti\nFraude Factor condolens,\nQuando pomi noxialis\nIn necem morsu ruit:\nIpse lignum tunc notavit.\nDamna ligni ut solveret.\n\n*2*\nAnt. Dulce lignum, dulces clavos, Dulce pondus sustinet.\n*1*\nHoc opus nostrae salutis\nOrdo depoposcerat:\nMultiformis proditoris\nArs ut artem falleret:\nEt medelam ferret inde,\nHostes unde laeserat.\n\n*2*\nAnt. Crux fidelis, inter omnes Arbor una nobilis! Nulla silva talem profert, Fronde, flore, germine.\n*1*\nQuando venit ergo sacri\nPlenitudo temporis,\nMissus est ab arce Patris\nNatus, orbis Conditor:\nAtque ventre virginali\nCarne amictus prodiit.\n\n*2*\nAnt. Dulce lignum, dulces clavos, Dulce pondus sustinet.\n*1*\nVagit infans inter arcta\nConditus praesepia:\nMembra pannis involuta\nVirgo Mater alligat:\nEt Dei manus, pedesque\nStricta cingit fascia.\n\n*2*\nAnt. Crux fidelis, inter omnes Arbor una nobilis! Nulla silva talem profert, Fronde, flore, germine.\n*1*\nLustra sex qui iam peregit,\nTempus implens corporis,\nSponte libera Redemptor\nPassioni deditus,\nAgnus in Crucis levatur\nImmolandus stipite.\n\n*2*\nAnt. Dulce lignum, dulces clavos, Dulce pondus sustinet.\n*1*\nFelle potus ecce languet:\nSpina, clavi, lancea,\nMite corpus perforarunt,\nUnda manat, et cruor:\nTerra, pontus, astra, mundus.\nQuo lavantur flumine!\n\n*2*\nAnt. Crux fidelis, inter omnes Arbor una nobilis! Nulla silva talem profert, Fronde, flore, germine.\n*1*\nFlecte ramos, arbor alta,\nTensa lax viscera,\nEt rigor lentescat ille,\nQuem dedit nativitas:\nEt superni membra Regis\nTende miti stipite.\n\n*2*\nAnt. Dulce lignum, dulces clavos, Dulce pondus sustinet.\n*1*\nSola digna tu fuisti\nFerre mundi victimam:\nAtque portum praeparare\nArca mundo naufrago:\nQuam sacer cruor perunxit,\nFusus Agni corpore.\n\n*2*\nAnt. Crux fidelis, inter omnes Arbor una nobilis! Nulla silva talem profert, Fronde, flore, germine.\n*Conclusio numquam omittenda:*\n*1*\nSempiterna sit beatae\nTrinitate gloria:\nAequa Patri, Filioque;\nPar decus Paraclito:\nUnus Trinique nomen\nLaudet universitas.\nAmen.\n*2*\nAnt. Dulce lignum, dulces clavos, Dulce pondus sustinet.\n\n\n*20. Adoratione Crucis expleta, ipsa Crux ab acolythis, vel ministrantibus, qui earn sustentaverant, comitantibus aliis duobus acolythis, vel ministrantibus, cum candelabris accensis, reportatur ad altare, ibique collocatur in medio, et quidem, si altar is dispositio id permittat, adeo in altum ut commode a fidelibus conspici possit, quin celebranti in caeremoniis sequentibus, super altare peragendis, incommodum praebeat.  Candelabra vero accensa deponuntur super altare.*\n*21. Postea celebrans et diaconus, dimissa stola nigri coloris, assumunt paramenta violacea, scilicet celebrans stolam et planetam, diaconus stolam et dalmaticam, subdiaconus vero tunicellam.  22. Deinde diaconus, delata bursa super altare, extendit corporale, more solito; acolythus autem, vel minis trans, deponit super altare vas aquae cum purificatorio, ad abluendos et abstergendos digitos post Communionem, et librum disponit in latere Evangelii.*\n*22 a. Antequam processio inchoetur, sacerdos defert et explicat corporale super altare, more solito.*\n*23. Rebus ita dispositis, reportatur Sacramentum e loco repositionis ad altare maius pro Communione peragenda. Portatur autem hoc modo: Celebrans et subdiaconus, clerus et populus manent in suis locis, sub silentio.  Diaconus cum duobus acolythis, et alio clerico ad umbellam portandam, accedunt ad altare repositionis, in quo praesto sint duo candelabra cum cereis accensis, postmodum ab acolythis sumenda.  Ad altare repositionis genua flectunt; tune diaconus extrahit sacram pyxidem e tabernaculo seu capsa, et, assumpto velo humerali albi coloris, pyxidem extremitatibus eiusdem veli cooperit et ad altare maius defert.  . Omnia fiunt per ipsum celebrantem cum suis ministrantibus.*\n*24. Procedunt ordine quo venerunt; super Sacramentum defertur umbella; acolythi hinc inde procedentes candelabra accensa gestant, omnes in genua procumbunt.  Interim schola cantat sequentes antiphonas:*\nAdoramus te, Christe, et benedicimus tibi, quia per Crucem tuam redemisti mundum.\nPer lignum servi facti sumus, et per sanctam Crucem liberati sumus: fructus arboris seduxit nos, Filius Dei redemit nos.\nSalvator mundi, salva nos: qui per Crucem et Sanguinem tuum redemisti nos, auxiliare nobis, te deprecamur, Deus noster.","id":"Crucis Adoratione","label":"De tertia parte: De Solemni Sanctae Crucis Adoratione"},{"body":"*25. Cum ad altare maius pervenerint, illud ascendunt, diaconus sacram pyxidem super corporale, acolythi autem candelabra super altare deponunt. Genuflexione peracta, diaconus dimittit velum humerale et se retrahit ad latus Epistolae; acolythi vero descendunt hinc inde, et genuflectunt in infimo gradu altaris.*\n*26. Tune celebrans et subdiaconus accedunt ad altare, utroque genu adorant, illud ascendunt, et facta, una cum diacono, genuflexione, celebrans clara voce recitat, non cantat, praefationem orationis dominicse Oremus. Praec6ptis salutaribus moniti.  Totum vero Pater noster, cum sit precatio ad Communionem, omnes praesentes, clerici et fideles, una cum celebrante, solemniter, graviter et distincte recitant, lingua latina addito quoque ab omnibus Amen.  Celebrans, iunctis manibus, dicit solus:*\nOremus.\nPraeceptis salutaribus moniti, et divina institutione formati, audemus dicere:\n*Celebrans, item iunctis manibus, et omnes praesentes prosequuntur:*\nPater noster, qui es in coelis, sanctificetur nomen tuum.  Adveniat regnum tuum.  Fiat voluntas tua, sicut in coelo, et in terra.  Panem nostrum quotidianum da nobis hodie: et dimitte nobis debita nostra, sicut et nos dimittibus debitoribus nostris.  Et ne nos inducas in tentationem; sed libera nos a malo.  Amen.\n\n*27. Celebrans solus, clara et distincta voce atque manibus extensis, prosequitur:*\nLibera nos, qu\u01fdsumus, Domine, ab omnibus malis, praeteritis, praesentibus, et futuris: et intercidente beata et gloriosa semper Virgine Dei Genetrice Maria, cum beatis Apostolis tuis Petro et Paulo, atque Andrea, et omnibus Sanctis, da propitius pacem in diebus nostris: ut ope misericordiae tuae adiuti, et a peccato simus semper liberi, et ab omni perturbatione securi.  Per eumdem Christum Dominum nostrum Iesum Christum Filium tuum, qui tecum vivit et regnat in unitate Spiritus Sancti Deus, per omnia saecula saeculorum.\n*Et ab omnibus respondetur:*\nR. Amen.\n\n*28. Et continuo celebrans recitat, submissa voce, sequentem orationem, de more inclinatus, manibusque iunctis super altare positis:*\nPerceptio Corporis tui, Domine Iesu Christe, quod ego indignus sumere praesumo, non mihi proveniat in iudicium et condemnationem: sed pro tua pietate prosit mihi ad tutamentum mentis, et corporis, et ad medalem percipiendam.  Qui vivis et regnas cum Deo Patre in unitate Spiritus Sancti Deus, per omnia saecula saeculorum.  Amen.\n\n*29. Turn discooperit pyxidem, et, facta genuflexione, accipit sacram particulam, et, tenens illam supra pyxidem, inclinatus et pectus percutiens, ter dicit, more solito:*\nDomine, non sum dignus, ut intres sub tectum meum: sed tantum dic verbo, et sanabitur anima mea.\nDomine, non sum dignus, ut intres sub tectum meum: sed tantum dic verbo, et sanabitur anima mea.\nDomine, non sum dignus, ut intres sub tectum meum: sed tantum dic verbo, et sanabitur anima mea.\n*30. Postea, signans se Sacramento, adiungit submissa voce:*\nCorpus Domini nostri Iesu Christi custodiat animam meam in vitam aeternam.  Amen.\n*Et sumit Corpus reverenter, ac paululum in meditatione Sacramenti quiescit.*\n*31. Et continuo diaconus facit confessionem. Tune celebrans, facta genuflexione, conversus ad populum, manibus iunctis ante pectus, clara voce dicit:*\nMisereatur vestri omnipotens Deus, et, dimissis peccatis vestris, perducat vos ad vitam aeternam.\n*Omnes respondent:*\nAmen.\n*Celebrans prosequitur:*\nIndulgentiam, absolutionem \u2629 et remissionem peccatorum vestrorum tribuat vobis omnipotens et misericors Dominus.\n*Omnes respondent:*\nAmen.\n*32. Deinde ad altare se convertit, genuflectit, apprehendit pyxidem, et more solito conversus ad populum, in medio altaris, dicit clara voce:*\nEcce Agnus Dei, ecce qui tollit peccata mundi.\n*Mox subdit:*\nDomine, non sum dignus, ut intres sub tectum meum: sed tantum die verbo, et sanabitur anima mea;\n*quod iterum ac tertio repetit.*\n*Et procedit ad distributionem Communionis, ut supra feria V in Cena Domini, 159, n. 29, dictum est. Sacerdotes vero stolam violaceam deferunt.*\n*33. Dum sacra Communio distribuitur, cani potest psalmus 21 Deus meus, Deus meus; vel unum aliudve responsorium ex Matutino huius feriae VI.*\n*34. Communione absoluta, celebrans digitos abluit in vase, ac purificatorio abstergit, nihil dicens; pyxidem vero in tabernaculo reponit.*\n*35. His completis, celebrans stans in medio altaris, habens ante se librum, a dextris et a sinistris ministros sacros, dicit pro gratiarum actione, in to no feriali et manibus iunctis, tres sequentes orationes, omnibus stantibus et Amen respondentibus.*\n\n\nOremus.\nSuper populum tuum qu\u01fdsumus, Domine, qui passionem et mortem Filii tui devota mente recoluit, benedictio copiosa descendat, indulgentia veniat, consolatio tribuatur, fides sancta succrescat, redemptio sempiterna firmetur.  Per eundem Christum Dominum nostrum.  Amen.\nR. Amen.\n\nOremus.\nOmnipotens et misericors Deus, qui Christi tui beata passione et morte nos reparasti: conserva in nobis operam misericordiae tuae; ut huius mysterii participatione, perpetua devotione vivamus.  Per eundem Christum Dominum nostrum.  Amen.\nR. Amen.\n\nOremus.\nReminiscere miserationum tuarum, Domine, et famulos tuos aeterna protectione sanctifica, pro quibus Christus, Filius tuus, per suum cruorem instituit paschale mysterium.  Per eundem Christum Dominum nostrum.  Amen.\nR. Amen.\n*36. Celebrans et ministri sacri de altari descendunt et, facta genuflexione, una cum acolythis, seu ministrantibus, in sacristiam revertuntur.*\n*37. In choro dicitur Completorium, candelis exstinctis, et absque cantu.*\n*38. Tempore opportuno, sanctissima Eucharistia reportatur, forma simplici, ad locum reservationis, et ibidem asservatur, lampade de more accensa. Et denudatur altare.*","id":"CommunioQ","label":"De quarta parte: Communio"},{"body":"*Communis*\nVere dignum et justum est, \u00e6quum et salut\u00e1re, nos tibi semper et ub\u00edque gr\u00e1tias agere: D\u00f3mine sancte, Pater omn\u00edpotens, \u00e6t\u00e9rne Deus: per Christum, D\u00f3minum nostrum. Per quem majest\u00e1tem tuam laudant Angeli, ad\u00f3rant Dominati\u00f3nes, tremunt Potest\u00e1tes. Coeli coelor\u00famque Virt\u00fates ac be\u00e1ta S\u00e9raphim s\u00f3cia exsultati\u00f3ne conc\u00e9lebrant. Cum quibus et nostras voces ut admitti jubeas, deprec\u00e1mur, s\u00fapplici confessione dic\u00e9ntes:","id":"Prefatio","label":"Prefatio"}],"proper_vernacular":[{"body":"*Pref\u00e1cio Comum*\n\u00c9 verdadeiramente digno e justo, racional e salutar render-Vos gra\u00e7as em todos os lugares e sempre, \u00f3 Senhor santo, Pai omnipotente, eterno Deus, por nosso Senhor Jesus Cristo. Pelo qual os Anjos louvam a vossa majestade, as Domina\u00e7\u00f5es a adoram e as Potestades se prostram reverentes; e os C\u00e9us, as Virtudes dos c\u00e9us e os bem-aventurados Serafins a celebram em comum alegria e louvor. Dignai-Vos permitir, Vos imploramos, que as nossas vozes suplicantes se unam \u00e0s deles, dizendo:","id":"Prefatio","label":"Pref\u00e1cio"}]}]
