[
  {
    "info": {
      "additional_info": [], 
      "date": "2020-04-07", 
      "description": "", 
      "id": "tempora:Quad6-2:1", 
      "rank": 1, 
      "supplements": [], 
      "tempora": null, 
      "title": "Ter\u00e7a-feira Santa"
    }, 
    "proper_latin": [
      {
        "body": "*Gal 6:14.*\nNos autem glori\u00e1ri op\u00f3rtet in Cruce D\u00f3mini nostri Jesu Christi: in quo est salus, vita et resurr\u00e9ctio nostra: per quem salv\u00e1ti et liber\u00e1ti sumus\n*Ps 66:2*\nDeus misere\u00e1tur nostri, et bened\u00edcat nobis: ill\u00faminet vultum suum super nos, et misere\u00e1tur nostri.\nNos autem glori\u00e1ri op\u00f3rtet in Cruce D\u00f3mini nostri Jesu Christi: in quo est salus, vita et resurr\u00e9ctio nostra: per quem salv\u00e1ti et liber\u00e1ti sumus", 
        "id": "Introitus", 
        "label": "Introitus"
      }, 
      {
        "body": "Omn\u00edpotens sempit\u00e9rne Deus: da nobis ita Dom\u00ednic\u00e6 passi\u00f3nis sacram\u00e9nta per\u00e1gere; ut indulg\u00e9ntiam perc\u00edpere mere\u00e1mur.\nPer e\u00fandem...", 
        "id": "Oratio", 
        "label": "Oratio"
      }, 
      {
        "body": "L\u00e9ctio Jerem\u00ed\u00e6 Proph\u00e9t\u00e6.\n*Jer 11:18-20*\nIn di\u00e9bus illis: Dixit Jerem\u00edas: D\u00f3mine, demonstr\u00e1sti mihi, et cogn\u00f3vi: tunc ostend\u00edsti mihi st\u00fadia e\u00f3rum. Et ego quasi agnus mans\u00faetus, qui port\u00e1tur ad v\u00edctimam: et non cogn\u00f3vi, quia cogitav\u00e9runt super me cons\u00edlia, dic\u00e9ntes: Mitt\u00e1mus lignum in panem ejus, et erad\u00e1mus eum de terra viv\u00e9ntium, et nomen ejus non memor\u00e9tur \u00e1mplius. Tu autem, D\u00f3mine S\u00e1baoth, qui j\u00fadicas juste et probas renes et corda, v\u00eddeam ulti\u00f3nem tuam ex eis: tibi enim revel\u00e1vi causam meam, D\u00f3mine, Deus meus.", 
        "id": "Lectio", 
        "label": "Lectio"
      }, 
      {
        "body": "*Ps 34:13 et 1-2*\nEgo autem, dum mihi mol\u00e9sti essent, indu\u00e9bam me cil\u00edcio, et humili\u00e1bam in jej\u00fanio \u00e1nimam meam: et or\u00e1tio mea in sinu meo convert\u00e9tur.\nV. J\u00fadica, D\u00f3mine, noc\u00e9ntes me, exp\u00fagna impugn\u00e1ntes me: appreh\u00e9nde arma et scutum, et exs\u00farge in adjut\u00f3rium mihi.", 
        "id": "Graduale", 
        "label": "Graduale"
      }, 
      {
        "body": "\nMunda cor meum ac labia mea, omn\u00edpotens Deus, qui labia Isa\u00ed\u00e6 Proph\u00e9t\u00e6 c\u00e1lculo mund\u00e1sti ign\u00edto: ita me tua grata miserati\u00f3ne dign\u00e1re mund\u00e1re, ut sanctum Evang\u00e9lium tuum digne v\u00e1leam nunti\u00e1re. Per Christum, D\u00f3minum nostrum. Amen.\nD. Jube, domne, bened\u00edcere.\n\n*Sacerdos respondet:*\n\nS. D\u00f3minus sit in corde tuo et in l\u00e1biis tuis: ut digne et compet\u00e9nter ann\u00fanties Evang\u00e9lium suum: In n\u00f3mine Patris, et F\u00edlii, \u2629 et Sp\u00edritus Sancti. Amen.\nV. D\u00f3minus vob\u00edscum.    \n\rR. Et cum sp\u00edritu tuo.\n\nSequ\u00e9ntia \u2629 sancti Evang\u00e9lii sec\u00fandum Matth\u01fdum.\nR. Gl\u00f3ria tibi, D\u00f3mine.\n\n*Matt 21:1-9*\nIn illo t\u00e9mpore: Cum appropinqu\u00e1sset Jesus Jeros\u00f3lymis, et ven\u00edsset B\u00e9thphage ad montem Oliv\u00e9ti: tunc misit duos disc\u00edpulos suos, dicens eis: Ite in cast\u00e9llum, quod contra vos est, et statim inveni\u00e9tis \u00e1sinam allig\u00e1tam et pullum cum ea: s\u00f3lvite et add\u00facite mihi: et si quis vobis \u00e1liquid dixerit, d\u00edcite, quia D\u00f3minus his opus habet, et conf\u00e9stim dim\u00edttet eos. Hoc autem totum factum est, ut adimpler\u00e9tur, quod dictum est per Proph\u00e9tam, dic\u00e9ntem: D\u00edcite f\u00edliae Sion: Ecce, Rex tuus venit tibi mansu\u00e9tus, sedens super \u00e1sinam et pullum, f\u00edlium subjug\u00e1lis. E\u00fantes autem disc\u00edpuli, fec\u00e9runt, sicut pr\u00e6c\u00e9pit illis Jesus. Et addux\u00e9runt \u00e1sinam et pullum: et imposu\u00e9runt super eos vestim\u00e9nta sua, et eum d\u00e9super sed\u00e9re tec\u00e9runt. Pl\u00farima autem turba strav\u00e9runt vestim\u00e9nta sua in via: \u00e1lii autem c\u00e6d\u00e9bant ramos de arb\u00f3ribus, et stern\u00e9bant in via: turb\u00e6 autem, qu\u00e6 pr\u00e6ced\u00e9bant et qu\u00e6 sequeb\u00e1ntur, clam\u00e1bant, dic\u00e9ntes: Hos\u00e1nna f\u00edlio David: bened\u00edctus, qui venit in n\u00f3mine D\u00f3mini.\nR. Laus tibi, Christe!\nS. Per Evangelica dicta, deleantur nostra delicta.\n\n \nP\u00e1ssio D\u00f3mini nostri Jesu Christi sec\u00fandum Marcum.\n\n*Marc 14:32-72; 15, 1-46*\n\nEt v\u00e9niunt in pr\u00e6dium, cui nomen Geths\u00e9mani. Et ait disc\u00edpulis suis: J. Sed\u00e9te hic, donec orem. C. Et ass\u00famit Petrum et Jac\u00f3bum et Jo\u00e1nnem secum: et c\u0153pit pav\u00e9re et t\u00e6d\u00e9re. Et ait illis: J. Tristis est anima mea usque ad mortem: sustin\u00e9te hic, et vigil\u00e1te. C. Et cum process\u00edsset p\u00e1ululum, pr\u00f3cidit super terram: et or\u00e1bat, ut, si f\u00ederi posset, trans\u00edret ab eo hora: et dixit: J. Abba, Pater, \u00f3mnia tibi possib\u00edlia sunt, transfer c\u00e1licem hunc a me: sed non quod ego volo, sed quod tu. C. Et venit et inv\u00e9nit eos dormi\u00e9ntes. Et ait Petro: J. Simon, dormis? non potu\u00edsti una hora vigil\u00e1re? Vigilate et or\u00e1te, ut non intr\u00e9tis in tentati\u00f3nem. Sp\u00edritus quidem promptus est, caro vero inf\u00edrma. C. Et \u00edterum \u00e1biens or\u00e1vit, e\u00fandem serm\u00f3nem dicens. Et rev\u00e9rsus, d\u00e9nuo inv\u00e9nit eos dormi\u00e9ntes - erant enim \u00f3culi e\u00f3rum gravati - et ignor\u00e1bant, quid respond\u00e9rent ei. Et venit t\u00e9rtio, et ait illis: J. Dorm\u00edte jam et requi\u00e9scite. S\u00fafficit: venit hora: ecce, F\u00edlius h\u00f3minis trad\u00e9tur in manus peccat\u00f3rum. S\u00fargite, e\u00e1mus: ecce, qui me tradet, prope est. C. Et, adhuc eo loqu\u00e9nte, venit Judas Iscari\u00f3tes, unus de du\u00f3decim, et cum eo turba multa cum gl\u00e1diis et lignis, a summis sacerd\u00f3tibus et scribis et seni\u00f3ribus. D\u00e9derat autem tr\u00e1ditor ejus signum eis, diceris: S. Quemc\u00famque oscul\u00e1tus f\u00faero, ipse est, ten\u00e9te eum et d\u00facite caute. C. Et cum ven\u00edsset, statim acc\u00e9dens ad eum, ait: S. Ave, Rabbi. C. Et oscul\u00e1tus est eum. At illi manus injec\u00e9runt in eum, et tenu\u00e9runt eum. Unus autem quidam de circumst\u00e1ntibus, ed\u00facens gl\u00e1dium, percussit servum summi sacerd\u00f3tis: et amput\u00e1vit illi aur\u00edculam. Et resp\u00f3ndens Jesus, ait illis: J. Tamquam ad latr\u00f3nem ex\u00edstis cum gl\u00e1diis et lignis compreh\u00e9ndere me? cot\u00eddie eram apud vos in templo docens, et non me tenu\u00edstis. Sed ut imple\u00e1ntur Script\u00far\u00e6. C. Tunc disc\u00edpuli ejus relinqu\u00e9ntes eum, omnes fug\u00e9runt. Adol\u00e9scens autem quidam sequeb\u00e1tur eum am\u00edctus s\u00edndone super nudo: et tenu\u00e9runt eum. At ille, rej\u00e9cta s\u00edndone, nudus prof\u00fagit ab eis. Et addux\u00e9runt Jesum ad summum sacerd\u00f3tem: et conven\u00e9runt omnes sacerd\u00f3tes et scrib\u00e6 et seni\u00f3res. Petrus autem a longe sec\u00fatus est eum usque intro in \u00e1trium summi sacerd\u00f3tis: et sed\u00e9bat cum min\u00edstris ad ignem, et calefaci\u00e9bat se. Summi vero sacerd\u00f3tes et omne conc\u00edlium qu\u00e6r\u00e9bant adv\u00e9rsus Jesum testim\u00f3nium, ut eum morti tr\u00e1derent, nec inveni\u00e9bant. Multi enim testim\u00f3nium falsum dic\u00e9bant adv\u00e9rsus eum: et conveni\u00e9ntia testim\u00f3nia non erant. Et quidam surg\u00e9ntes, falsum testim\u00f3nium fer\u00e9bant adv\u00e9rsus eum, dic\u00e9ntes: S. Qu\u00f3niam nos aud\u00edvimus eum dic\u00e9ntem: Ego diss\u00f3lvant! templum hoc manuf\u00e1ctum, et per tr\u00edduum \u00e1liud non manuf\u00e1ctum \u00e6dific\u00e1bo. C. Et non erat conv\u00e9niens testim\u00f3nium ill\u00f3rum. Et exs\u00fargens summus sac\u00e9rdos in m\u00e9dium, interrog\u00e1vit Jesum, dicens: S. Non resp\u00f3ndes quidquam ad ea, qu\u00e6 tibi objici\u00fantur ab his? C. Ille autem tac\u00e9bat et nihil resp\u00f3ndit. Rursum summus sac\u00e9rdos interrog\u00e1bat eum, et dixit ei: S. Tu es Christus, F\u00edlius Dei bened\u00edcti? C. Jesus autem dixit illi: J. Ego sum: et vid\u00e9bitis F\u00edlium h\u00f3minis sed\u00e9ntem a dextris virt\u00fatis Dei, et veni\u00e9ntem cum n\u00fabibus c\u0153li. C. Summus autem sac\u00e9rdos scindens vestim\u00e9nta sua, ait: S. Quid adhuc desider\u00e1mus testes? Aud\u00edstis blasph\u00e9miam: quid vobis videtur? C. Qui omnes condemnav\u00e9runt eum esse reum mortis. Et c\u0153p\u00e9runt quidam consp\u00faere eum, et vel\u00e1re f\u00e1ciem ejus, et c\u00f3laphis eum c\u00e6dere, et d\u00edcere ei: S. Prophet\u00edza. C. Et min\u00edstri \u00e1lapis cum c\u00e6d\u00e9bant. Et cum esset Petrus in \u00e1trio de\u00f3rsum, venit una ex anc\u00edllis summi sacerd\u00f3tis: et cum vid\u00edsset Petrum calefaci\u00e9ntem se, asp\u00edciens illum, ait: S. Et tu cum Jesu Nazar\u00e9no eras. C. At ille neg\u00e1vit, dicens: S. Neque scio neque novi, quid dicas. C. Et \u00e9xiit foras ante \u00e1trium, et gallus cant\u00e1vit. Rursus autem cum vid\u00edsset illum anc\u00edlla, c\u0153pit d\u00edcere circumst\u00e1ntibus: Quia hic ex illis est. At ille \u00edterum neg\u00e1vit. Et post pus\u00edllum rursus, qui ast\u00e1bant, dic\u00e9bant Petro: S. Vere ex illis es: nam et Galil\u00e6us es. C. Ille autem c\u0153pit anathematiz\u00e1re et jur\u00e1re: Quia n\u00e9scio h\u00f3minem istum, quem d\u00edcitis. Et statim gallus \u00edterum cant\u00e1vit. Et record\u00e1tus est Petrus verbi, quod d\u00edxerat ei Jesus: Pri\u00fasquam gallus cantet bis, ter me neg\u00e1bis. Et c\u0153pit flere. Et conf\u00e9stim mane cons\u00edlium faci\u00e9ntes summi sacerd\u00f3tes, cum seni\u00f3ribus et scribis et univ\u00e9rso conc\u00edlio, vinci\u00e9ntes Jesum, dux\u00e9runt, et tradid\u00e9runt Pil\u00e1to. Et interrog\u00e1vit eum Pil\u00e1tus: S. Tu es Rex Jud\u00e6\u00f3rum? C. At ille resp\u00f3ndens, ait illi: J. Tu dicis. C. Et accus\u00e1bant eum summi sacerd\u00f3tes in multis. Pil\u00e1tus autem rursum interrog\u00e1vit eum, dicens: S. Non resp\u00f3ndes quidquam? vide, in quantis te acc\u00fasant. C. Jesus autem \u00e1mplius nihil resp\u00f3ndit, ita ut mirar\u00e9tur Pil\u00e1tus. Per diem autem festum sol\u00e9bat dim\u00edttere illis unum ex vinctis, quemc\u00famque peti\u00edssent. Erat autem, qui diceb\u00e1tur Bar\u00e1bbas, qui cum sediti\u00f3sis erat vinctus, qui in sediti\u00f3ne f\u00e9cerat homic\u00eddium. Et cum ascend\u00edsset turba, c\u0153pit rog\u00e1re, sicut semper faci\u00e9bat illis. Pil\u00e1tus autem resp\u00f3ndit eis, et dixit: S. Vultis dim\u00edttam vobis Regem Jud\u00e6\u00f3rum? C. Sci\u00e9bat enim, quod per inv\u00eddiam tradid\u00edssent eum summi sacerd\u00f3tes. Pontifices autem concitav\u00e9runt turbam, ut magis Bar\u00e1bbam dim\u00edtteret eis. Pil\u00e1tus autem \u00edterum resp\u00f3ndens, ait illis: S. Quid ergo vultis f\u00e1ciam Regi Jud\u00e6\u00f3rum? C. At illi \u00edterum clamav\u00e9runt: S. Crucif\u00edge eum. C. Pil\u00e1tus vero dic\u00e9bat illis: S. Quid enim mali fecit? C. At illi magis clam\u00e1bant: S. Crucif\u00edge eum. C. Pil\u00e1tus autem volens populo satisf\u00e1cere, dimisit illis Bar\u00e1bbam, et tr\u00e1didit Jesum flagellis c\u00e6sum, ut crucifiger\u00e9tur. M\u00edlites autem dux\u00e9runt eum in \u00e1trium pr\u00e6t\u00f3rii, et c\u00f3nvocant totam coh\u00f3rtem, et \u00ednduunt eum p\u00farpura, et imp\u00f3nunt ei plect\u00e9ntes sp\u00edneam cor\u00f3nam. Et c\u0153p\u00e9runt salut\u00e1re eum: Ave, Rex Jud\u00e6\u00f3rum. Et percuti\u00e9bant caput ejus ar\u00fandine: et conspu\u00e9bant eum et, pon\u00e9ntes g\u00e9nua, ador\u00e1bant eum. Et postquam illus\u00e9runt ei, exu\u00e9runt illum p\u00farpura, et indu\u00e9runt eum vestim\u00e9ntis suis: et ed\u00facunt illum, ut crucif\u00edgerent eum. Et angariav\u00e9runt pr\u00e6tere\u00fantem qu\u00e9mpiam, Sim\u00f3nem Cyren\u00e6um, veni\u00e9ntem de villa, patrem Alex\u00e1ndri et Rufi, ut t\u00f3lleret crucem ejus. Et perd\u00facunt illum in G\u00f3lgotha locum, quod est interpret\u00e1tum Calv\u00e1ri\u00e6 locus. Et dabant ei b\u00edbere myrrh\u00e1tum vinum: et non acc\u00e9pit. Et crucifig\u00e9ntes eum, divis\u00e9runt vestim\u00e9nta ejus, mitt\u00e9ntes sortem super eis, quis quid t\u00f3lleret. Erat autem hora t\u00e9rtia: et crucifix\u00e9runt eum. Et erat t\u00edtulus caus\u00e6 ejus inscr\u00edptus: Rex Jud\u00e6\u00f3rum. Et cum eo crucif\u00edgunt duos latr\u00f3nes: unum a dextris et alium a sin\u00edstris ejus. Et impl\u00e9ta est Script\u00fara, qu\u00e6 dicit: Et cum in\u00edquis reput\u00e1tus est. Et pr\u00e6tere\u00fantes blasphem\u00e1bant eum, mov\u00e9ntes c\u00e1pita sua et dic\u00e9ntes: S. Vah, qui d\u00e9struis templum Dei, et in tribus di\u00e9bus re\u00e6d\u00edficas: salvum fac temet\u00edpsum, desc\u00e9ndens de cruce. C. Sim\u00edliter et summi sacerd\u00f3tes illud\u00e9ntes, ad alt\u00e9rutrum cum scribis dic\u00e9bant: S. Alios salvos fecit, se\u00edpsum non potest salvum f\u00e1cere. Christus Rex Isra\u00ebl desc\u00e9ndat nunc de cruce, ut vide\u00e1mus et cred\u00e1mus. C. Et qui cum eo crucif\u00edxi erant, conviciab\u00e1ntur ei. Et facta hora sexta, t\u00e9nebr\u00e6 fact\u00e6 sunt per totam terram, usque in horam nonam. Et hora nona exclam\u00e1vit Jesus voce magna, dicens: J. Eloi, Eloi, lamma sabacth\u00e1ni? C. Quod est interpret\u00e1tum: J. Deus meus, Deus meus, ut quid dereliqu\u00edsti me? C. Et quidam de circumst\u00e1ntibus audi\u00e9ntes, dic\u00e9bant: S. Ecce, El\u00edam vocat. C. Currens autem unus, et implens sp\u00f3ngiam ac\u00e9to, circumpon\u00e9nsque c\u00e1lamo, potum dabat ei, dicens: S. S\u00ednite, vide\u00e1mus, si v\u00e9niat El\u00edas ad depon\u00e9ndum eum. C. Jesus autem em\u00edssa voce magna exspir\u00e1vit. (Hic genuflectitur, et pausatur aliquantulum) Et velum templi scissum est in duo, a summo usque de\u00f3rsum. Videns autem cent\u00fario, qui ex adv\u00e9rso stabat, quia sic clamans exspir\u00e1sset, ait: S. Vere hic homo F\u00edlius Dei erat. C. Erant autem et mul\u00ederes de longe aspici\u00e9ntes: inter quas erat Mar\u00eda Magdal\u00e9ne, et Mar\u00eda Jac\u00f3bi min\u00f3ris, et Joseph mater, et Sal\u00f3me: et cum esset in Galil\u00e6a, sequeb\u00e1ntur eum, et ministr\u00e1bant ei, et \u00e1li\u00e6 mult\u00e6, qu\u00e6 simul cum eo asc\u00e9nderant Jeros\u00f3lymam.\nEt cum jam sero esset factum (quia erat Parasc\u00e9ve, quod est ante s\u00e1bbatum) venit Joseph ab Arimath\u01fda, n\u00f3bilis dec\u00fario, qui et ipse erat exsp\u00e9ctans regnum Dei, et aud\u00e1cter intro\u00edvit ad Pil\u00e1tum, et p\u00e9tiit corpus Jesu. Pil\u00e1tus autem mirab\u00e1tur, si jam obi\u00edsset. Et accers\u00edto centuri\u00f3ne, interrog\u00e1vit eum, si jam m\u00f3rtuus esset. Et cum cognov\u00edsset a centuri\u00f3ne, don\u00e1vit corpus Joseph. Joseph autem merc\u00e1tus s\u00edndonem, et dep\u00f3nens eum inv\u00f3lvit s\u00edndone, et p\u00f3suit eum in monum\u00e9nto, quod erat exc\u00edsum de petra, et adv\u00f3lvit l\u00e1pidem ad \u00f3stium monum\u00e9nti.", 
        "id": "Evangelium", 
        "label": "Evangelium"
      }, 
      {
        "body": "*Ps 139:5*\nCust\u00f3di me, D\u00f3mine, de manu peccat\u00f3ris: et ab hom\u00ednibus in\u00edquis \u00e9ripe me.", 
        "id": "Offertorium", 
        "label": "Offertorium"
      }, 
      {
        "body": "Sacrif\u00edcia nos, qu\u01fdsumus, D\u00f3mine, prop\u00e9nsius ista rest\u00e1urent: qu\u00e6 medicin\u00e1libus sunt instit\u00fata jej\u00faniis.\nPer Dominum...", 
        "id": "Secreta", 
        "label": "Secreta"
      }, 
      {
        "body": "*de Sancta Cruce*\nVere dignum et justum est, \u00e6quum et salut\u00e1re, nos tibi semper et ub\u00edque gr\u00e1tias \u00e1gere: D\u00f3mine sancte, Pater omn\u00edpotens, \u00e6t\u00e9rne Deus: Qui sal\u00fatem hum\u00e1ni g\u00e9neris in ligno Crucis constitu\u00edsti: ut, unde mors orieb\u00e1tur, inde vita res\u00fargeret: et, qui in ligno vinc\u00e9bat, in ligno quoque vincer\u00e9tur: per Christum, D\u00f3minum nostrum. Per quem majest\u00e1tem tuam laudant Angeli, ad\u00f3rant Dominati\u00f3nes, tremunt Potest\u00e1tes. Coeli coelor\u00famque Virt\u00fates ac be\u00e1ta S\u00e9raphim s\u00f3cia exsultati\u00f3ne conc\u00e9lebrant. Cum quibus et nostras voces ut adm\u00edtti j\u00fabeas, deprec\u00e1mur, s\u00fapplici confessi\u00f3ne dic\u00e9ntes:", 
        "id": "Prefatio", 
        "label": "Prefatio"
      }, 
      {
        "body": "*Ps 68:13-14*\nAdv\u00e9rsum me exerceb\u00e1ntur, qui sed\u00e9bant in porta: et in me psall\u00e9bant, qui bib\u00e9bant vinum: ego vero orati\u00f3nem meam ad te, D\u00f3mine: tempus benepl\u00e1citi, Deus, in multit\u00fadine miseric\u00f3rdi\u00e6 tu\u00e6.", 
        "id": "Communio", 
        "label": "Communio"
      }, 
      {
        "body": "Sanctificati\u00f3nibus tuis, omn\u00edpotens Deus: et vitia nostra cur\u00e9ntur, et rem\u00e9dia nobis sempit\u00e9rna prov\u00e9niant.\nPer Dominum...", 
        "id": "Postcommunio", 
        "label": "Postcommunio"
      }, 
      {
        "body": "*Oratio super populum*\nOr\u00e9mus.\nHumili\u00e1te c\u00e1pita vestra Deo.\nTua nos miseric\u00f3rdia, Deus, et ab omni subrepti\u00f3ne vetust\u00e1tis exp\u00farget, et cap\u00e1ces sanct\u00e6 novit\u00e1tis eff\u00edciat.\nPer Dominum...", 
        "id": "Super populum", 
        "label": "Super populum"
      }
    ], 
    "proper_vernacular": [
      {
        "body": "*Gl 6:14.*\nBut God forbid that I should glory, save in the cross of our Lord Jesus Christ; by whom the world is crucified to me, and I to the world.\n*Sl 66:2*\nMay God have mercy on us, and bless us: may he cause the light of his countenance to shine upon us, and may he have mercy on us.\nBut God forbid that I should glory, save in the cross of our Lord Jesus Christ; by whom the world is crucified to me, and I to the world.", 
        "id": "Introitus", 
        "label": "Intr\u00f3ito"
      }, 
      {
        "body": "Almighty and eternal God, grant us so to celebrate thy mysteries of our Lord's Passion, that we may deserve to abtain forgiveness.\nPelo mesmo nosso Senhor...", 
        "id": "Oratio", 
        "label": "Ora\u00e7\u00e3o"
      }, 
      {
        "body": "Lesson from the book of Jeremias the Prophet.\n*Jr 11:18-20*\nBut thou, O Lord, hast shewn me, and I have known: then thou shewedst me their doings. And I was as a meek lamb, that is carried to be a victim: and I knew not that they had devised counsels against me, saying: Let us put wood on his bread, and cut him off from the land of the living, and let his name be remembered no more. But thou, O Lord of Sabaoth, who judgest justly, and triest the reins and hearts, let me see thy revenge on them: for to thee I have revealed my cause.", 
        "id": "Lectio", 
        "label": "Ep\u00edstola"
      }, 
      {
        "body": "*Sl 34:13; 34:1-2*\nBut as for me, when they were troublesome to me, I was clothed with haircloth. I humbled my soul with fasting; and my prayer shall be turned into my bosom.\nV. Judge thou, O Lord, them that wrong me : overthrow them that fight against me. Take hold of arms and shield : and rise up to help me.", 
        "id": "Graduale", 
        "label": "Gradual"
      }, 
      {
        "body": "\nMunda cor meum ac labia mea, omn\u00edpotens Deus, qui labia Isa\u00ed\u00e6 Proph\u00e9t\u00e6 c\u00e1lculo mund\u00e1sti ign\u00edto: ita me tua grata miserati\u00f3ne dign\u00e1re mund\u00e1re, ut sanctum Evang\u00e9lium tuum digne v\u00e1leam nunti\u00e1re. Per Christum, D\u00f3minum nostrum. Amen.\nD. Jube, domne, bened\u00edcere.\n\n*Sacerdos respondet:*\n\nS. D\u00f3minus sit in corde tuo et in l\u00e1biis tuis: ut digne et compet\u00e9nter ann\u00fanties Evang\u00e9lium suum: In n\u00f3mine Patris, et F\u00edlii, \u2629 et Sp\u00edritus Sancti. Amen.\nV. O Senhor seja convosco. \n\rR. E com o vosso esp\u00edrito.\n\nSequ\u00e9ntia \u2629 sancti Evang\u00e9lii sec\u00fandum Matth\u01fdum.\nR. Gl\u00f3ria tibi, D\u00f3mine.\n\n*Matt 21:1-9*\nIn illo t\u00e9mpore: Cum appropinqu\u00e1sset Jesus Jeros\u00f3lymis, et ven\u00edsset B\u00e9thphage ad montem Oliv\u00e9ti: tunc misit duos disc\u00edpulos suos, dicens eis: Ite in cast\u00e9llum, quod contra vos est, et statim inveni\u00e9tis \u00e1sinam allig\u00e1tam et pullum cum ea: s\u00f3lvite et add\u00facite mihi: et si quis vobis \u00e1liquid dixerit, d\u00edcite, quia D\u00f3minus his opus habet, et conf\u00e9stim dim\u00edttet eos. Hoc autem totum factum est, ut adimpler\u00e9tur, quod dictum est per Proph\u00e9tam, dic\u00e9ntem: D\u00edcite f\u00edliae Sion: Ecce, Rex tuus venit tibi mansu\u00e9tus, sedens super \u00e1sinam et pullum, f\u00edlium subjug\u00e1lis. E\u00fantes autem disc\u00edpuli, fec\u00e9runt, sicut pr\u00e6c\u00e9pit illis Jesus. Et addux\u00e9runt \u00e1sinam et pullum: et imposu\u00e9runt super eos vestim\u00e9nta sua, et eum d\u00e9super sed\u00e9re tec\u00e9runt. Pl\u00farima autem turba strav\u00e9runt vestim\u00e9nta sua in via: \u00e1lii autem c\u00e6d\u00e9bant ramos de arb\u00f3ribus, et stern\u00e9bant in via: turb\u00e6 autem, qu\u00e6 pr\u00e6ced\u00e9bant et qu\u00e6 sequeb\u00e1ntur, clam\u00e1bant, dic\u00e9ntes: Hos\u00e1nna f\u00edlio David: bened\u00edctus, qui venit in n\u00f3mine D\u00f3mini.\nR. Laus tibi, Christe!\nS. Per Evangelica dicta, deleantur nostra delicta.\n\n \nPassion of our Lord Jesus Christ, according to Mark\n*Mc 14:1-72; 15:1-46*\nAnd when evening was now come, - because it was the Parasceve, that is, the day before the sabbath, - Joseph of Arimathea, a noble counsellor, who was also himself looking for the kingdom of God, came and went in boldly to Pilate, and begged the body of Jesus. But Pilate wondered that he should be already dead. And sending for the centurion, he asked him if he were already dead. And when he had understood it by the centurion, he gave the body to Joseph. And Joseph buying fine linen, and taking him down, wrapped him up in the fine linen, and laid him in a sepulchre which was hewed out of a rock. And he rolled a stone to the door of the sepulchre.", 
        "id": "Evangelium", 
        "label": "Evangelho"
      }, 
      {
        "body": "*Sl 139:5*\nKeep me, O Lord, from the hand of the wicked: and from unjust men deliver me.", 
        "id": "Offertorium", 
        "label": "Ofert\u00f3rio"
      }, 
      {
        "body": "May these sacrifices, we beseech thee, O Lord, which are observed along with health-giving fasts, speedily restore us.\nPor nosso Senhor...", 
        "id": "Secreta", 
        "label": "Secreta"
      }, 
      {
        "body": "*da Santa Cruz*\n\u00c9 verdadeiramente digno e justo, racional e salutar render-Vos gra\u00e7as em todos os lugares e sempre, \u00f3 Senhor santo, Pai omnipotente, eterno Deus, que estabelecestes na \u00e1rvore da Cruz a salva\u00e7\u00e3o do g\u00e9nero humano, para que renascesse a vida, onde a morte houvera princ\u00edpio, e que aquilo que outrora vencera na \u00e1rvore, fosse vencido na \u00e1rvore tamb\u00e9m, por Jesus Cristo, nosso Senhor: pelo qual os Anjos louvam a vossa majestade, as Domina\u00e7\u00f5es a adoram, as Potestades a reverenciam, os C\u00e9us, as Virtudes dos C\u00e9us e os bem-aventurados Serafins a celebram em comuns transportes de alegria: aos quais, Vos suplicamos, permiti que se unam as nossas vozes, dizendo em humilde e suplicante confiss\u00e3o:", 
        "id": "Prefatio", 
        "label": "Pref\u00e1cio"
      }, 
      {
        "body": "*Sl 68:13-14*\nThey that sat in the gate spoke against me: and they that drank wine made me their song. But as for me, my prayer is to thee, O Lord; for the time of thy good pleasure, O God. In the multitude of thy mercy hear me.", 
        "id": "Communio", 
        "label": "Com\u00fanio"
      }, 
      {
        "body": "By thy holy mysteries, almighty God, may our vices be cured, and everlasting healing be granted to us.\nPor nosso Senhor...", 
        "id": "Postcommunio", 
        "label": "Postcom\u00fanio"
      }, 
      {
        "body": "*Ora\u00e7\u00e3o sobre o povo*\nOremos.\nInclinai as vossas cabe\u00e7as diante de Deus.\nMay thy mercy, O God, cleanse us from all traces of our old nature, and enable us to be formed anew unto holiness.\nPor nosso Senhor...", 
        "id": "Super populum", 
        "label": "Sobre o povo"
      }
    ]
  }
]
